## 朋友宾主
---
<div>

<p>
<ruby><rb> 取善辅仁，皆资朋友； </rb> <rt>qǔ  shàn  fǔ  rén ， jiē  zī  péng  yǒu ；</rt></ruby><BR>
<ruby><rb> 往来交际，迭爲主宾。 </rb> <rt>wǎng  lái  jiāo  jì ， dié  wèi  zhǔ  bīn 。</rt></ruby><BR>
<ruby><rb> 尔我同心，曰金兰； </rb> <rt>ěr  wǒ  tóng  xīn ， yuē  jīn  lán ；</rt></ruby><BR>
<ruby><rb> 朋友相资，日丽泽。 </rb> <rt>péng  yǒu  xiāng  zī ， rì  lì  zé 。</rt></ruby><BR>
<ruby><rb> 东家曰东主，师傅曰西宾。 </rb> <rt>dōng  jiā  yuē  dōng  zhǔ ， shī  fù  yuē  xī  bīn 。</rt></ruby><BR>
<ruby><rb> 父所交游，尊爲父执； </rb> <rt>fù  suǒ  jiāo  yóu ， zūn  wèi  fù  zhí ；</rt></ruby><BR>
<ruby><rb> 己所共事，谓之同袍。 </rb> <rt>jǐ  suǒ  gòng  shì ， wèi  zhī  tóng  páo 。</rt></ruby><BR>
<ruby><rb> 心志相孚爲莫逆，老幼相交曰忘年。 </rb> <rt>xīn  zhì  xiāng  fú  wèi  mò  nì ， lǎo  yòu  xiāng  jiāo  yuē  wàng  nián 。</rt></ruby><BR>
<ruby><rb> 刎颈交，相如与廉颇； </rb> <rt>wěn  jǐng  jiāo ， xiàng  rú  yǔ  lián  pō ；</rt></ruby><BR>
<ruby><rb> 总角好，孙策与周瑜。 </rb> <rt>zǒng  jiǎo  hǎo ， sūn  cè  yǔ  zhōu  yú 。</rt></ruby><BR></p>

<p>
<ruby><rb> 胶漆相投，陈重之与雷义； </rb> <rt>jiāo  qī  xiāng  tóu ， chén  zhòng  zhī  yǔ  léi  yì ；</rt></ruby><BR>
<ruby><rb> 鸡黍之约，元伯之与巨卿。 </rb> <rt>jī  shǔ  zhī  yuē ， yuán  bó  zhī  yǔ  jù  qīng 。</rt></ruby><BR>
<ruby><rb> 与善人交，如入芝兰之室，久而不闻其香； </rb> <rt>yǔ  shàn  rén  jiāo ， rú  rù  zhī  lán  zhī  shì ， jiǔ  ér  bù  wén  qí  xiāng ；</rt></ruby><BR>
<ruby><rb> 与恶人交，如入鲍鱼之肆，久而不闻其臭。 </rb> <rt>yǔ  è  rén  jiāo ， rú  rù  bào  yú  zhī  sì ， jiǔ  ér  bù  wén  qí  chòu 。</rt></ruby><BR>
<ruby><rb> 肝胆相照，斯爲腹心之友； </rb> <rt>gān  dǎn  xiāng  zhào ， sī  wèi  fù  xīn  zhī  yǒu ；</rt></ruby><BR>
<ruby><rb> 意气不孚，谓之口头之交。 </rb> <rt>yì  qì  bù  fú ， wèi  zhī  kǒu  tóu  zhī  jiāo 。</rt></ruby><BR>
<ruby><rb> 彼此不合，谓之参商； </rb> <rt>bǐ  cǐ  bù  hé ， wèi  zhī  cān  shāng ；</rt></ruby><BR>
<ruby><rb> 尔我相仇，如同冰炭。 </rb> <rt>ěr  wǒ  xiāng  chóu ， rú  tóng  bīng  tàn 。</rt></ruby><BR>
<ruby><rb> 民之失德，乾餱以愆； </rb> <rt>mín  zhī  shī  dé ， gān  hóu  yǐ  qiān ；</rt></ruby><BR>
<ruby><rb> 他山之石，可以攻玉。 </rb> <rt>tā  shān  zhī  shí ， kě  yǐ  gōng  yù 。</rt></ruby><BR>
<ruby><rb> 落月屋梁，相思颜色； </rb> <rt>luò  yuè  wū  liáng ， xiāng  sī  yán  sè ；</rt></ruby><BR>
<ruby><rb> 暮云春树，想望丰仪。 </rb> <rt>mù  yún  chūn  shù ， xiǎng  wàng  fēng  yí 。</rt></ruby><BR></p>

<p>
<ruby><rb> 王阳在位，贡禹弹冠以待荐； </rb> <rt>wáng  yáng  zài  wèi ， gòng  yǔ  dàn  guàn  yǐ  dài  jiàn ；</rt></ruby><BR>
<ruby><rb> 杜伯非罪，左儒宁死不徇君。 </rb> <rt>dù  bó  fēi  zuì ， zuǒ  rú  níng  sǐ  bù  xùn  jūn 。</rt></ruby><BR>
<ruby><rb> 分首判袂，叙别之辞； </rb> <rt>fēn  shǒu  pàn  mèi ， xù  bié  zhī  cí ；</rt></ruby><BR>
<ruby><rb> 拥彗扫门，迎迓之敬。 </rb> <rt>yōng  huì  sǎo  mén ， yíng  yà  zhī  jìng 。</rt></ruby><BR>
<ruby><rb> 陆凯折梅逢驿使，聊寄江南一枝春； </rb> <rt>lù  kǎi  zhé  méi  féng  yì  shǐ ， liáo  jì  jiāng  nán  yī  zhī  chūn ；</rt></ruby><BR>
<ruby><rb> 王维折柳赠行人，遂唱《阳关三叠》曲。 </rb> <rt>wáng  wéi  zhé  liǔ  zèng  xíng  rén ， suì  chàng 《 yáng  guān  sān  dié 》 qū 。</rt></ruby><BR>
<ruby><rb> 频来无忌，乃云入慕之宾； </rb> <rt>pín  lái  wú  jì ， nǎi  yún  rù  mù  zhī  bīn ；</rt></ruby><BR>
<ruby><rb> 不请自来，谓之不速之客。 </rb> <rt>bù  qǐng  zì  lái ， wèi  zhī  bù  sù  zhī  kè 。</rt></ruby><BR>
<ruby><rb> 醴酒不设，楚王戊待土之意怠； </rb> <rt>lǐ  jiǔ  bù  shè ， chǔ  wáng  wù  dài  tǔ  zhī  yì  dài ；</rt></ruby><BR>
<ruby><rb> 投辖于井，汉陈遵留客之心诚。 </rb> <rt>tóu  xiá  yú  jǐng ， hàn  chén  zūn  liú  kè  zhī  xīn  chéng 。</rt></ruby><BR></p>

<p>
<ruby><rb> 蔡邕倒屣以迎宾，周公握髮而待士。 </rb> <rt>cài  yōng  dào  xǐ  yǐ  yíng  bīn ， zhōu  gōng  wò  fà  ér  dài  shì 。</rt></ruby><BR>
<ruby><rb> 陈蕃器重徐稚，下榻相延； </rb> <rt>chén  fān  qì  zhòng  xú  zhì ， xià  tà  xiāng  yán ；</rt></ruby><BR>
<ruby><rb> 孔子道遇程生，倾盖而语。 </rb> <rt>kǒng  zǐ  dào  yù  chéng  shēng ， qīng  gài  ér  yǔ 。</rt></ruby><BR>
<ruby><rb> 伯牙绝弦失子期，更无知音之辈； </rb> <rt>bó  yá  jué  xián  shī  zǐ  qī ， gèng  wú  zhī  yīn  zhī  bèi ；</rt></ruby><BR>
<ruby><rb> 管宁割席拒华歆，调非同志之人。 </rb> <rt>guǎn  níng  gē  xí  jù  huá  xīn ， diào  fēi  tóng  zhì  zhī  rén 。</rt></ruby><BR>
<ruby><rb> 分金多与，鲍叔独知管仲之贫； </rb> <rt>fēn  jīn  duō  yǔ ， bào  shū  dú  zhī  guǎn  zhòng  zhī  pín ；</rt></ruby><BR>
<ruby><rb> 绨袍垂爱，须贾深怜范叔之窘。 </rb> <rt>tí  páo  chuí  ài ， xū  jiǎ  shēn  lián  fàn  shū  zhī  jiǒng 。</rt></ruby><BR>
<ruby><rb> 要知主宾联以情，须尽东南之美； </rb> <rt>yào  zhī  zhǔ  bīn  lián  yǐ  qíng ， xū  jǐn  dōng  nán  zhī  měi ；</rt></ruby><BR>
<ruby><rb> 朋友合以义，当展切偲之诚。 </rb> <rt>péng  yǒu  hé  yǐ  yì ， dāng  zhǎn  qiè  cāi  zhī  chéng 。</rt></ruby><BR></p>

</div>
