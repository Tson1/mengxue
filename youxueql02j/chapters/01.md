## 祖孙父子
---
<div>

<p>
<ruby><rb> 何谓五伦？ </rb> <rt>hé  wèi  wǔ  lún ？</rt></ruby><BR>
<ruby><rb> 君臣、父子、兄弟、夫妇、朋友； </rb> <rt>jūn  chén 、 fù  zǐ 、 xiōng  dì 、 fū  fù 、 péng  yǒu ；</rt></ruby><BR>
<ruby><rb> 何谓九族？ </rb> <rt>hé  wèi  jiǔ  zú ？</rt></ruby><BR>
<ruby><rb> 高、曾、祖、考、已身、子、孙、曾、玄。 </rb> <rt>gāo 、 zēng 、 zǔ 、 kǎo 、 yǐ  shēn 、 zi 、 sūn 、 céng 、 xuán 。</rt></ruby><BR>
<ruby><rb> 始祖曰鼻祖，远孙曰耳孙。 </rb> <rt>shǐ  zǔ  yuē  bí  zǔ ， yuǎn  sūn  yuē  ěr  sūn 。</rt></ruby><BR>
<ruby><rb> 父子创造，曰肯构肯堂； </rb> <rt>fù  zǐ  chuàng  zào ， yuē  kěn  gòu  kěn  táng ；</rt></ruby><BR>
<ruby><rb> 父子俱贤，曰是父是子。 </rb> <rt>fù  zǐ  jù  xián ， yuē  shì  fù  shì  zi 。</rt></ruby><BR>
<ruby><rb> 祖称王父，父曰严君。 </rb> <rt>zǔ  chēng  wáng  fù ， fù  yuē  yán  jūn 。</rt></ruby><BR>
<ruby><rb> 父母俱存，谓之椿萱并茂； </rb> <rt>fù  mǔ  jù  cún ， wèi  zhī  chūn  xuān  bìng  mào ；</rt></ruby><BR>
<ruby><rb> 子孙发达，谓之兰桂腾芳。 </rb> <rt>zi  sūn  fā  dá ， wèi  zhī  lán  guì  téng  fāng 。</rt></ruby><BR></p>

<p>
<ruby><rb> 桥木高而仰，似父之道； </rb> <rt>qiáo  mù  gāo  ér  yǎng ， shì  fù  zhī  dào ；</rt></ruby><BR>
<ruby><rb> 梓木低而俯，如子之卑。 </rb> <rt>zǐ  mù  dī  ér  fǔ ， rú  zi  zhī  bēi 。</rt></ruby><BR>
<ruby><rb> 不痴不聋，不作阿家阿翁； </rb> <rt>bù  chī  bù  lóng ， bù  zuò  ā  jiā  ā  wēng ；</rt></ruby><BR>
<ruby><rb> 得亲顺亲，方可爲人爲子。 </rb> <rt>dé  qīn  shùn  qīn ， fāng  kě  wèi  rén  wèi  zi 。</rt></ruby><BR>
<ruby><rb> 盖父愆，名爲千蛊； </rb> <rt>gài  fù  qiān ， míng  wèi  qiān  gǔ ；</rt></ruby><BR>
<ruby><rb> 育义子，乃曰螟蛉。 </rb> <rt>yù  yì  zi ， nǎi  yuē  míng  líng 。</rt></ruby><BR>
<ruby><rb> 生子当如孙仲谋，曹操羡孙权之语； </rb> <rt>shēng  zǐ  dāng  rú  sūn  zhòng  móu ， cáo  cāo  xiàn  sūn  quán  zhī  yǔ ；</rt></ruby><BR>
<ruby><rb> 生子须如李亚子，朱温叹存勖之词。 </rb> <rt>shēng  zǐ  xū  rú  lǐ  yà  zi ， zhū  wēn  tàn  cún  xù  zhī  cí 。</rt></ruby><BR>
<ruby><rb> 菽水承欢，贫士养亲之乐； </rb> <rt>shū  shuǐ  chéng  huān ， pín  shì  yǎng  qīn  zhī  lè ；</rt></ruby><BR>
<ruby><rb> 义方是训，父亲教子之严。 </rb> <rt>yì  fāng  shì  xùn ， fù  qīn  jiào  zǐ  zhī  yán 。</rt></ruby><BR></p>

<p>
<ruby><rb> 绍箕裘，子承父业； </rb> <rt>shào  jī  qiú ， zi  chéng  fù  yè ；</rt></ruby><BR>
<ruby><rb> 恢先绪，子振家声。 </rb> <rt>huī  xiān  xù ， zi  zhèn  jiā  shēng 。</rt></ruby><BR>
<ruby><rb> 具庆下，父母俱存； </rb> <rt>jù  qìng  xià ， fù  mǔ  jù  cún ；</rt></ruby><BR>
<ruby><rb> 重庆下，祖父俱在。 </rb> <rt>zhòng  qìng  xià ， zǔ  fù  jù  zài 。</rt></ruby><BR>
<ruby><rb> 燕翼贻谋，乃称裕后之祖； </rb> <rt>yàn  yì  yí  móu ， nǎi  chēng  yù  hòu  zhī  zǔ ；</rt></ruby><BR>
<ruby><rb> 克绳祖武，是称象贤之孙。 </rb> <rt>kè  shéng  zǔ  wǔ ， shì  chēng  xiàng  xián  zhī  sūn 。</rt></ruby><BR>
<ruby><rb> 称人有令子，曰鳞趾呈祥； </rb> <rt>chēng  rén  yǒu  lìng  zǐ ， yuē  lín  zhǐ  chéng  xiáng ；</rt></ruby><BR>
<ruby><rb> 称宦有贤郎，曰凤毛济美。 </rb> <rt>chēng  huàn  yǒu  xián  láng ， yuē  fèng  máo  jì  měi 。</rt></ruby><BR>
<ruby><rb> 弑父自立，隋杨广之天性何存； </rb> <rt>shì  fù  zì  lì ， suí  yáng  guǎng  zhī  tiān  xìng  hé  cún ；</rt></ruby><BR>
<ruby><rb> 杀子媚君，齐易牙之人心何在。 </rb> <rt>shā  zi  mèi  jūn ， qí  yì  yá  zhī  rén  xīn  hé  zài 。</rt></ruby><BR></p>

<p>
<ruby><rb> 分甘以娱目，王羲之弄孙自乐； </rb> <rt>fēn  gān  yǐ  yú  mù ， wáng  xī  zhī  nòng  sūn  zì  lè ；</rt></ruby><BR>
<ruby><rb> 问安惟点颔，郭子仪厥孙最多。 </rb> <rt>wèn  ān  wéi  diǎn  hàn ， guō  zi  yí  jué  sūn  zuì  duō 。</rt></ruby><BR>
<ruby><rb> 和丸教子，仲郢母之贤； </rb> <rt>hé  wán  jiào  zǐ ， zhòng  yǐng  mǔ  zhī  xián ；</rt></ruby><BR>
<ruby><rb> 戏綵娱亲，老莱子之孝。 </rb> <rt>xì  cǎi  yú  qīn ， lǎo  lái  zi  zhī  xiào 。</rt></ruby><BR>
<ruby><rb> 毛义捧檄，爲亲之存； </rb> <rt>máo  yì  pěng  xí ， wèi  qīn  zhī  cún ；</rt></ruby><BR>
<ruby><rb> 伯俞位杖，因母之老。 </rb> <rt>bó  yú  wèi  zhàng ， yīn  mǔ  zhī  lǎo 。</rt></ruby><BR>
<ruby><rb> 慈母望子，倚门倚闾； </rb> <rt>cí  mǔ  wàng  zǐ ， yǐ  mén  yǐ  lǘ ；</rt></ruby><BR>
<ruby><rb> 游子思亲，陟岵陟屺。 </rb> <rt>yóu  zi  sī  qīn ， zhì  hù  zhì  qǐ 。</rt></ruby><BR></p>

<p>
<ruby><rb> 爱无差等，曰兄子如邻子； </rb> <rt>ài  wú  chà  děng ， yuē  xiōng  zi  rú  lín  zi ；</rt></ruby><BR>
<ruby><rb> 分有相同，曰吾翁即若翁。 </rb> <rt>fēn  yǒu  xiāng  tóng ， yuē  wú  wēng  jí  ruò  wēng 。</rt></ruby><BR>
<ruby><rb> 长男爲主器，令子可克家。 </rb> <rt>zhǎng  nán  wèi  zhǔ  qì ， lìng  zǐ  kě  kè  jiā 。</rt></ruby><BR>
<ruby><rb> 子光前曰充闾，子过父曰跨灶。 </rb> <rt>zi  guāng  qián  yuē  chōng  lǘ ， zi  guò  fù  yuē  kuà  zào 。</rt></ruby><BR>
<ruby><rb> 宁馨英畏，皆是羡人之儿； </rb> <rt>níng  xīn  yīng  wèi ， jiē  shì  xiàn  rén  zhī  ér ；</rt></ruby><BR>
<ruby><rb> 国器掌珠，悉是称人之子。 </rb> <rt>guó  qì  zhǎng  zhū ， xī  shì  chēng  rén  zhī  zǐ 。</rt></ruby><BR>
<ruby><rb> 可爱者子孙之多，若螽斯之蛰蛰； </rb> <rt>kě  ài  zhě  zi  sūn  zhī  duō ， ruò  zhōng  sī  zhī  zhé  zhé ；</rt></ruby><BR>
<ruby><rb> 堪羡者后人之盛，如瓜瓞之绵绵。 </rb> <rt>kān  xiàn  zhě  hòu  rén  zhī  shèng ， rú  guā  dié  zhī  mián  mián 。</rt></ruby><BR></p>

</div>
