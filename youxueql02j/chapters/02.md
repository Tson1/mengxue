## 兄弟
---
<div>

<p>
<ruby><rb> 天下无不是底父母，世间最难得者兄弟。 </rb> <rt>tiān  xià  wú  bú  shì  dǐ  fù  mǔ ， shì  jiān  zuì  nán  dé  zhě  xiōng  dì 。</rt></ruby><BR>
<ruby><rb> 须贻同气之光，无伤手足之雅。 </rb> <rt>xū  yí  tóng  qì  zhī  guāng ， wú  shāng  shǒu  zú  zhī  yǎ 。</rt></ruby><BR>
<ruby><rb> 玉昆金友，羡兄弟之俱贤； </rb> <rt>yù  kūn  jīn  yǒu ， xiàn  xiōng  dì  zhī  jù  xián ；</rt></ruby><BR>
<ruby><rb> 伯壎仲篪，谓声气之相应。 </rb> <rt>bó  xūn  zhòng  chí ， wèi  shēng  qì  zhī  xiāng  yīng 。</rt></ruby><BR>
<ruby><rb> 兄弟既翕，谓之花萼相辉； </rb> <rt>xiōng  dì  jì  xī ， wèi  zhī  huā  è  xiāng  huī ；</rt></ruby><BR>
<ruby><rb> 兄弟联芳，谓之棠棣竞秀。 </rb> <rt>xiōng  dì  lián  fāng ， wèi  zhī  táng  dì  jìng  xiù 。</rt></ruby><BR>
<ruby><rb> 患难相顾，似鶺鴒之在原； </rb> <rt>huàn  nán  xiāng  gù ， shì  jí  líng  zhī  zài  yuán ；</rt></ruby><BR>
<ruby><rb> 手足分离，如雁行之折翼。 </rb> <rt>shǒu  zú  fēn  lí ， rú  yàn  háng  zhī  shé  yì 。</rt></ruby><BR></p>

<p>
<ruby><rb> 元方季方俱盛德，祖太丘称爲难弟难兄； </rb> <rt>yuán  fāng  jì  fāng  jù  shèng  dé ， zǔ  tài  qiū  chēng  wèi  nán  dì  nán  xiōng ；</rt></ruby><BR>
<ruby><rb> 宋郊宋祁俱中元，当时人号爲大宋小宋。 </rb> <rt>sòng  jiāo  sòng  qí  jù  zhōng  yuán ， dāng  shí  rén  hào  wèi  dà  sòng  xiǎo  sòng 。</rt></ruby><BR>
<ruby><rb> 荀氏兄弟，得八龙之佳誉； </rb> <rt>xún  shì  xiōng  dì ， dé  bā  lóng  zhī  jiā  yù ；</rt></ruby><BR>
<ruby><rb> 河东伯仲，有三凤之美名。 </rb> <rt>hé  dōng  bó  zhòng ， yǒu  sān  fèng  zhī  měi  míng 。</rt></ruby><BR>
<ruby><rb> 东征破斧，周公大义灭亲； </rb> <rt>dōng  zhēng  pò  fǔ ， zhōu  gōng  dà  yì  miè  qīn ；</rt></ruby><BR>
<ruby><rb> 遇贼争死，赵孝以身代弟。 </rb> <rt>yù  zéi  zhēng  sǐ ， zhào  xiào  yǐ  shēn  dài  dì 。</rt></ruby><BR>
<ruby><rb> 煮豆燃萁，谓其相害； </rb> <rt>zhǔ  dòu  rán  qí ， wèi  qí  xiāng  hài ；</rt></ruby><BR>
<ruby><rb> 斗粟尺布，讥其不容。 </rb> <rt>dǒu  sù  chǐ  bù ， jī  qí  bù  róng 。</rt></ruby><BR></p>

<p>
<ruby><rb> 兄弟阋牆，谓兄弟之斗狠； </rb> <rt>xiōng  dì  xì  qiáng ， wèi  xiōng  dì  zhī  dòu  hěn ；</rt></ruby><BR>
<ruby><rb> 天生羽翼，谓兄弟之相亲。 </rb> <rt>tiān  shēng  yǔ  yì ， wèi  xiōng  dì  zhī  xiāng  qīn 。</rt></ruby><BR>
<ruby><rb> 姜家大被以同眠，宋君灼艾而分痛。 </rb> <rt>jiāng  jiā  dà  bèi  yǐ  tóng  mián ， sòng  jūn  zhuó  ài  ér  fēn  tòng 。</rt></ruby><BR>
<ruby><rb> 田氏分财，忽瘁庭前之荆树； </rb> <rt>tián  shì  fēn  cái ， hū  cuì  tíng  qián  zhī  jīng  shù ；</rt></ruby><BR>
<ruby><rb> 夷齐让国，共採首阳之蕨薇。 </rb> <rt>yí  qí  ràng  guó ， gòng  cǎi  shǒu  yáng  zhī  jué  wēi 。</rt></ruby><BR>
<ruby><rb> 虽曰安宁之日，不如友生； </rb> <rt>suī  yuē  ān  níng  zhī  rì ， bù  rú  yǒu  shēng ；</rt></ruby><BR>
<ruby><rb> 其实凡今之人，莫如兄弟。 </rb> <rt>qí  shí  fán  jīn  zhī  rén ， mò  rú  xiōng  dì 。</rt></ruby><BR></p>

</div>
