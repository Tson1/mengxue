## 夫妇
---
<div>

<p>
<ruby><rb> 孤阴则不生，独阳则不长，故天地配以阴阳； </rb> <rt>gū  yīn  zé  bù  shēng ， dú  yáng  zé  bù  zhǎng ， gù  tiān  dì  pèi  yǐ  yīn  yáng ；</rt></ruby><BR>
<ruby><rb> 男以女爲室，女以男爲家，故人生偶以夫妇。 </rb> <rt>nán  yǐ  nǚ  wèi  shì ， nǚ  yǐ  nán  wèi  jiā ， gù  rén  shēng  ǒu  yǐ  fū  fù 。</rt></ruby><BR>
<ruby><rb> 阴阳和而后雨泽降，夫妇和而后家道成。 </rb> <rt>yīn  yáng  hé  ér  hòu  yǔ  zé  jiàng ， fū  fù  hé  ér  hòu  jiā  dào  chéng 。</rt></ruby><BR>
<ruby><rb> 夫谓妻曰拙荆，又曰内子； </rb> <rt>fū  wèi  qī  yuē  zhuō  jīng ， yòu  yuē  nèi  zi ；</rt></ruby><BR>
<ruby><rb> 妻称夫曰藁砧，又曰良人。 </rb> <rt>qī  chēng  fū  yuē  gǎo  zhēn ， yòu  yuē  liáng  rén 。</rt></ruby><BR>
<ruby><rb> 贺人娶妻，曰荣偕伉俪； </rb> <rt>hè  rén  qǔ  qī ， yuē  róng  xié  kàng  lì ；</rt></ruby><BR>
<ruby><rb> 留物与妻，曰归遗细君。 </rb> <rt>liú  wù  yǔ  qī ， yuē  guī  yí  xì  jūn 。</rt></ruby><BR></p>

<p>
<ruby><rb> 受室即是娶妻，纳宠谓人娶妾。 </rb> <rt>shòu  shì  jí  shì  qǔ  qī ， nà  chǒng  wèi  rén  qǔ  qiè 。</rt></ruby><BR>
<ruby><rb> 正妻谓之嫡，衆妾谓之庶。 </rb> <rt>zhèng  qī  wèi  zhī  dí ， zhòng  qiè  wèi  zhī  shù 。</rt></ruby><BR>
<ruby><rb> 称人妻曰尊夫人，称人妾曰如夫人。 </rb> <rt>chēng  rén  qī  yuē  zūn  fū  rén ， chēng  rén  qiè  yuē  rú  fū  rén 。</rt></ruby><BR>
<ruby><rb> 结髮系是初婚，续絃乃是再娶。 </rb> <rt>jié  fà  xì  shì  chū  hūn ， xù  xián  nǎi  shì  zài  qǔ 。</rt></ruby><BR>
<ruby><rb> 妇人重婚曰再醮，男子无偶曰鳏居。 </rb> <rt>fù  rén  chóng  hūn  yuē  zài  jiào ， nán  zǐ  wú  ǒu  yuē  guān  jū 。</rt></ruby><BR></p>

<p>
<ruby><rb> 如鼓瑟琴，夫妻好合之谓； </rb> <rt>rú  gǔ  sè  qín ， fū  qī  hǎo  hé  zhī  wèi ；</rt></ruby><BR>
<ruby><rb> 琴瑟不调，夫妇反目之词。 </rb> <rt>qín  sè  bù  diào ， fū  fù  fǎn  mù  zhī  cí 。</rt></ruby><BR>
<ruby><rb> 牝鸡司晨，比妇人之主事； </rb> <rt>pìn  jī  sī  chén ， bǐ  fù  rén  zhī  zhǔ  shì ；</rt></ruby><BR>
<ruby><rb> 河东狮吼，讥男子之畏妻。 </rb> <rt>hé  dōng  shī  hǒu ， jī  nán  zǐ  zhī  wèi  qī 。</rt></ruby><BR>
<ruby><rb> 杀妻求将，吴起何其忍心； </rb> <rt>shā  qī  qiú  jiāng ， wú  qǐ  hé  qí  rěn  xīn ；</rt></ruby><BR>
<ruby><rb> 蒸梨出妻，曾子善全孝道。 </rb> <rt>zhēng  lí  chū  qī ， zēng  zǐ  shàn  quán  xiào  dào 。</rt></ruby><BR>
<ruby><rb> 张敞爲妻画眉，媚态可哂； </rb> <rt>zhāng  chǎng  wèi  qī  huà  méi ， mèi  tài  kě  shěn ；</rt></ruby><BR>
<ruby><rb> 董氏爲夫封发，贞节堪夸。 </rb> <rt>dǒng  shì  wèi  fū  fēng  fā ， zhēn  jié  kān  kuā 。</rt></ruby><BR>
<ruby><rb> 冀郄缺夫妻，相敬如宾； </rb> <rt>jì  xì  quē  fū  qī ， xiàng  jìng  rú  bīn ；</rt></ruby><BR>
<ruby><rb> 陈仲子夫妇，灌园食力。 </rb> <rt>chén  zhòng  zi  fū  fù ， guàn  yuán  shí  lì 。</rt></ruby><BR></p>

<p>
<ruby><rb> 不弃槽糠，宋弘回光武之语； </rb> <rt>bù  qì  cáo  kāng ， sòng  hóng  huí  guāng  wǔ  zhī  yǔ ；</rt></ruby><BR>
<ruby><rb> 举案齐眉，梁鸿配孟光之贤。 </rb> <rt>jǔ  àn  qí  méi ， liáng  hóng  pèi  mèng  guāng  zhī  xián 。</rt></ruby><BR>
<ruby><rb> 苏蕙织迴文，乐昌分破镜，是夫妇之生离； </rb> <rt>sū  huì  zhī  huí  wén ， lè  chāng  fēn  pò  jìng ， shì  fū  fù  zhī  shēng  lí ；</rt></ruby><BR>
<ruby><rb> 张瞻炊臼梦，庄子鼓盆歌，是夫妇之死别。 </rb> <rt>zhāng  zhān  chuī  jiù  mèng ， zhuāng  zi  gǔ  pén  gē ， shì  fū  fù  zhī  sǐ  bié 。</rt></ruby><BR>
<ruby><rb> 鲍宣之妻，提瓮出汲，雅得顺从之道； </rb> <rt>bào  xuān  zhī  qī ， tí  wèng  chū  jí ， yǎ  dé  shùn  cóng  zhī  dào ；</rt></ruby><BR>
<ruby><rb> 齐御之妻，窥御激夫，可称内助之贤。 </rb> <rt>qí  yù  zhī  qī ， kuī  yù  jī  fū ， kě  chēng  nèi  zhù  zhī  xián 。</rt></ruby><BR></p>

<p>
<ruby><rb> 可怪者买臣之妻，因贫求去，不思覆水难收； </rb> <rt>kě  guài  zhě  mǎi  chén  zhī  qī ， yīn  pín  qiú  qù ， bù  sī  fù  shuǐ  nán  shōu ；</rt></ruby><BR>
<ruby><rb> 可丑者相如之妻，夤夜私奔，但识丝桐有意。 </rb> <rt>kě  chǒu  zhě  xiàng  rú  zhī  qī ， yín  yè  sī  bēn ， dàn  shí  sī  tóng  yǒu  yì 。</rt></ruby><BR>
<ruby><rb> 要知身修而后家齐，夫义自然妇顺。 </rb> <rt>yào  zhī  shēn  xiū  ér  hòu  jiā  qí ， fū  yì  zì  rán  fù  shùn 。</rt></ruby><BR></p>

</div>
