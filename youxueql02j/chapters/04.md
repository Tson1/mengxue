## 叔侄
---
<div>

<p>
<ruby><rb> 曰诸父，曰亚父，皆叔父之辈； </rb> <rt>yuē  zhū  fù ， yuē  yà  fù ， jiē  shū  fù  zhī  bèi ；</rt></ruby><BR>
<ruby><rb> 曰犹子，曰比儿，俱侄儿之称。 </rb> <rt>yuē  yóu  zǐ ， yuē  bǐ  ér ， jù  zhí  ér  zhī  chēng 。</rt></ruby><BR>
<ruby><rb> 阿大中郎，道韫雅称叔父； </rb> <rt>ā  dà  zhōng  láng ， dào  yùn  yǎ  chēng  shū  fù ；</rt></ruby><BR>
<ruby><rb> 吾家龙文，杨素比美侄儿。 </rb> <rt>wú  jiā  lóng  wén ， yáng  sù  bǐ  měi  zhí  ér 。</rt></ruby><BR>
<ruby><rb> 乌衣诸郎君，江东称王谢之子弟； </rb> <rt>wū  yī  zhū  láng  jūn ， jiāng  dōng  chēng  wáng  xiè  zhī  zǐ  dì ；</rt></ruby><BR>
<ruby><rb> 吾家千里驹，符坚羡苻朗爲侄儿。 </rb> <rt>wú  jiā  qiān  lǐ  jū ， fú  jiān  xiàn  fú  lǎng  wèi  zhí  ér 。</rt></ruby><BR>
<ruby><rb> 竹林叔侄之称，兰玉子侄之誉。 </rb> <rt>zhú  lín  shū  zhí  zhī  chēng ， lán  yù  zǐ  zhí  zhī  yù 。</rt></ruby><BR></p>

<p>
<ruby><rb> 存侄弃儿，悲伯道之无后； </rb> <rt>cún  zhí  qì  ér ， bēi  bó  dào  zhī  wú  hòu ；</rt></ruby><BR>
<ruby><rb> 视叔犹父，羡公绰之居官。 </rb> <rt>shì  shū  yóu  fù ， xiàn  gōng  chuò  zhī  jū  guān 。</rt></ruby><BR>
<ruby><rb> 卢迈无儿，以侄而主身之后； </rb> <rt>lú  mài  wú  ér ， yǐ  zhí  ér  zhǔ  shēn  zhī  hòu ；</rt></ruby><BR>
<ruby><rb> 张范遇贼，以子而代侄之生。 </rb> <rt>zhāng  fàn  yù  zéi ， yǐ  zi  ér  dài  zhí  zhī  shēng 。</rt></ruby><BR></p>

</div>
