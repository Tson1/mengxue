## 朝廷
---
<div>

<p>
<ruby><rb> 三皇爲皇，五帝爲帝。 </rb> <rt>sān  huáng  wèi  huáng ， wǔ  dì  wèi  dì 。</rt></ruby><BR>
<ruby><rb> 以德行仁者王，以力假仁者霸。 </rb> <rt>yǐ  dé  xíng  rén  zhě  wáng ， yǐ  lì  jiǎ  rén  zhě  bà 。</rt></ruby><BR>
<ruby><rb> 天子天下之主，诸侯一国之君。 </rb> <rt>tiān  zǐ  tiān  xià  zhī  zhǔ ， zhū  hóu  yī  guó  zhī  jūn 。</rt></ruby><BR>
<ruby><rb> 官天下，乃以位让贤； </rb> <rt>guān  tiān  xià ， nǎi  yǐ  wèi  ràng  xián ；</rt></ruby><BR>
<ruby><rb> 家天下，是以位传子。 </rb> <rt>jiā  tiān  xià ， shì  yǐ  wèi  chuán  zi 。</rt></ruby><BR>
<ruby><rb> 陛下尊称天子，殿下尊重宗藩。 </rb> <rt>bì  xià  zūn  chēng  tiān  zǐ ， diàn  xià  zūn  zhòng  zōng  fān 。</rt></ruby><BR>
<ruby><rb> 皇帝即位曰龙飞，人臣觐君曰虎拜。 </rb> <rt>huáng  dì  jí  wèi  yuē  lóng  fēi ， rén  chén  jìn  jūn  yuē  hǔ  bài 。</rt></ruby><BR></p>

<p>
<ruby><rb> 皇帝之言，谓之纶音； </rb> <rt>huáng  dì  zhī  yán ， wèi  zhī  lún  yīn ；</rt></ruby><BR>
<ruby><rb> 皇后之命，乃称懿旨。 </rb> <rt>huáng  hòu  zhī  mìng ， nǎi  chēng  yì  zhǐ 。</rt></ruby><BR>
<ruby><rb> 椒房是皇后所居，枫宸乃人君所莅。 </rb> <rt>jiāo  fáng  shì  huáng  hòu  suǒ  jū ， fēng  chén  nǎi  rén  jūn  suǒ  lì 。</rt></ruby><BR>
<ruby><rb> 天子尊崇，故称元首； </rb> <rt>tiān  zǐ  zūn  chóng ， gù  chēng  yuán  shǒu ；</rt></ruby><BR>
<ruby><rb> 臣邻辅翼，故日股肱。 </rb> <rt>chén  lín  fǔ  yì ， gù  rì  gǔ  gōng 。</rt></ruby><BR>
<ruby><rb> 龙之种，麟之角，俱誉宗藩； </rb> <rt>lóng  zhī  zhǒng ， lín  zhī  jiǎo ， jù  yù  zōng  fān ；</rt></ruby><BR>
<ruby><rb> 君之储，国之贰，首称太子。 </rb> <rt>jūn  zhī  chǔ ， guó  zhī  èr ， shǒu  chēng  tài  zǐ 。</rt></ruby><BR>
<ruby><rb> 帝子爰立青宫，帝印乃是玉玺。 </rb> <rt>dì  zi  yuán  lì  qīng  gōng ， dì  yìn  nǎi  shì  yù  xǐ 。</rt></ruby><BR></p>

<p>
<ruby><rb> 宗室之派，演于天潢； </rb> <rt>zōng  shì  zhī  pài ， yǎn  yú  tiān  huáng ；</rt></ruby><BR>
<ruby><rb> 帝胄之谱，名爲玉牒。 </rb> <rt>dì  zhòu  zhī  pǔ ， míng  wèi  yù  dié 。</rt></ruby><BR>
<ruby><rb> 前星耀彩，共祝太子以千秋； </rb> <rt>qián  xīng  yào  cǎi ， gòng  zhù  tài  zǐ  yǐ  qiān  qiū ；</rt></ruby><BR>
<ruby><rb> 嵩岳效灵，三呼天子以万岁。 </rb> <rt>sōng  yuè  xiào  líng ， sān  hū  tiān  zǐ  yǐ  wàn  suì 。</rt></ruby><BR>
<ruby><rb> 神器大宝，皆言帝位； </rb> <rt>shén  qì  dà  bǎo ， jiē  yán  dì  wèi ；</rt></ruby><BR>
<ruby><rb> 妃嫔媵嫱，总是宫娥。 </rb> <rt>fēi  pín  yìng  qiáng ， zǒng  shì  gōng  é 。</rt></ruby><BR>
<ruby><rb> 姜后脱簪而待罪，世称哲后； </rb> <rt>jiāng  hòu  tuō  zān  ér  dài  zuì ， shì  chēng  zhé  hòu ；</rt></ruby><BR>
<ruby><rb> 马后练服以鸣俭，共仰贤妃。 </rb> <rt>mǎ  hòu  liàn  fú  yǐ  míng  jiǎn ， gòng  yǎng  xián  fēi 。</rt></ruby><BR>
<ruby><rb> 唐放勳德配昊天，遂动华封之三祝； </rb> <rt>táng  fàng  xūn  dé  pèi  hào  tiān ， suì  dòng  huá  fēng  zhī  sān  zhù ；</rt></ruby><BR>
<ruby><rb> 汉太子恩覃少海，乃兴乐府之四歌。 </rb> <rt>hàn  tài  zǐ  ēn  tán  shǎo  hǎi ， nǎi  xìng  lè  fǔ  zhī  sì  gē 。</rt></ruby><BR></p>

</div>
