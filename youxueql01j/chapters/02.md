## 地舆
---
<div>

<p>
<ruby><rb> 黄帝画野，始分都邑； </rb> <rt>huáng  dì  huà  yě ， shǐ  fēn  dū  yì ；</rt></ruby><BR>
<ruby><rb> 夏禹治水，初奠山川。 </rb> <rt>xià  yǔ  zhì  shuǐ ， chū  diàn  shān  chuān 。</rt></ruby><BR>
<ruby><rb> 宇宙之江山不改，古今之称谓各殊。 </rb> <rt>yǔ  zhòu  zhī  jiāng  shān  bù  gǎi ， gǔ  jīn  zhī  chēng  wèi  gè  shū 。</rt></ruby><BR>
<ruby><rb> 北京原属幽燕，金台是其异号； </rb> <rt>běi  jīng  yuán  shǔ  yōu  yàn ， jīn  tái  shì  qí  yì  hào ；</rt></ruby><BR>
<ruby><rb> 南京原爲建业，金陵又是别名。 </rb> <rt>nán  jīng  yuán  wèi  jiàn  yè ， jīn  líng  yòu  shì  bié  míng 。</rt></ruby><BR>
<ruby><rb> 浙江是武林之区，原爲越国； </rb> <rt>zhè  jiāng  shì  wǔ  lín  zhī  qū ， yuán  wèi  yuè  guó ；</rt></ruby><BR>
<ruby><rb> 江西是豫章之地，又曰吴皋。 </rb> <rt>jiāng  xī  shì  yù  zhāng  zhī  dì ， yòu  yuē  wú  gāo 。</rt></ruby><BR>
<ruby><rb> 福建省属闽中，湖广地名三楚。 </rb> <rt>fú  jiàn  shěng  shǔ  mǐn  zhōng ， hú  guǎng  dì  míng  sān  chǔ 。</rt></ruby><BR>
<ruby><rb> 东鲁西鲁，即山东山西之分； </rb> <rt>dōng  lǔ  xī  lǔ ， jí  shān  dōng  shān  xī  zhī  fēn ；</rt></ruby><BR>
<ruby><rb> 东粤西粤，乃广东广西之域。 </rb> <rt>dōng  yuè  xī  yuè ， nǎi  guǎng  dōng  guǎng  xī  zhī  yù 。</rt></ruby><BR>
<ruby><rb> 河南在华夏之中，故曰中州； </rb> <rt>hé  nán  zài  huá  xià  zhī  zhōng ， gù  yuē  zhōng  zhōu ；</rt></ruby><BR>
<ruby><rb> 陝西即长安之地，原爲秦境。 </rb> <rt>shǎn  xī  jí  zhǎng  ān  zhī  dì ， yuán  wèi  qín  jìng 。</rt></ruby><BR>
<ruby><rb> 四川爲西蜀，云南爲古滇。 </rb> <rt>sì  chuān  wèi  xī  shǔ ， yún  nán  wèi  gǔ  diān 。</rt></ruby><BR>
<ruby><rb> 贵州省近蛮方，自古名爲黔地。 </rb> <rt>guì  zhōu  shěng  jìn  mán  fāng ， zì  gǔ  míng  wèi  qián  dì 。</rt></ruby><BR></p>

<p>
<ruby><rb> 东岳泰山，西岳华山，南岳衡山，北岳恆山，中岳嵩山，此爲天下之五岳； </rb> <rt>dōng  yuè  tài  shān ， xī  yuè  huá  shān ， nán  yuè  héng  shān ， běi  yuè  héng  shān ， zhōng  yuè  sōng  shān ， cǐ  wèi  tiān  xià  zhī  wǔ  yuè ；</rt></ruby><BR>
<ruby><rb> 饶州之鄱阳，岳州之青草，润州之丹阳，鄂州之洞庭，苏州之太湖，此爲天下之五湖。 </rb> <rt>ráo  zhōu  zhī  pó  yáng ， yuè  zhōu  zhī  qīng  cǎo ， rùn  zhōu  zhī  dān  yáng ， è  zhōu  zhī  dòng  tíng ， sū  zhōu  zhī  tài  hú ， cǐ  wèi  tiān  xià  zhī  wǔ  hú 。</rt></ruby><BR></p>

<p>
<ruby><rb> 金城汤池，谓城池之巩固； </rb> <rt>jīn  chéng  tāng  chí ， wèi  chéng  chí  zhī  gǒng  gù ；</rt></ruby><BR>
<ruby><rb> 砺山带河，乃封建之誓盟。 </rb> <rt>lì  shān  dài  hé ， nǎi  fēng  jiàn  zhī  shì  méng 。</rt></ruby><BR>
<ruby><rb> 帝都曰京师，故乡曰梓里。 </rb> <rt>dì  dū  yuē  jīng  shī ， gù  xiāng  yuē  zǐ  lǐ 。</rt></ruby><BR>
<ruby><rb> 蓬莱弱水，惟飞仙可渡； </rb> <rt>péng  lái  ruò  shuǐ ， wéi  fēi  xiān  kě  dù ；</rt></ruby><BR>
<ruby><rb> 方壶员峤，乃仙子所居。 </rb> <rt>fāng  hú  yuán  jiào ， nǎi  xiān  zǐ  suǒ  jū 。</rt></ruby><BR>
<ruby><rb> 沧海桑田，谓世事之多变； </rb> <rt>cāng  hǎi  sāng  tián ， wèi  shì  shì  zhī  duō  biàn ；</rt></ruby><BR>
<ruby><rb> 河清海晏，兆天下之昇平。 </rb> <rt>hé  qīng  hǎi  yàn ， zhào  tiān  xià  zhī  shēng  píng 。</rt></ruby><BR>
<ruby><rb> 水神曰冯夷，又曰阳侯，火神曰祝融，又曰回禄。 </rb> <rt>shuǐ  shén  yuē  féng  yí ， yòu  yuē  yáng  hóu ， huǒ  shén  yuē  zhù  róng ， yòu  yuē  huí  lù 。</rt></ruby><BR>
<ruby><rb> 海神曰海若，海眼曰尾闾。 </rb> <rt>hǎi  shén  yuē  hǎi  ruò ， hǎi  yǎn  yuē  wěi  lǘ 。</rt></ruby><BR></p>

<p>
<ruby><rb> 望人包容曰海涵，谢人思泽曰河润。 </rb> <rt>wàng  rén  bāo  róng  yuē  hǎi  hán ， xiè  rén  sī  zé  yuē  hé  rùn 。</rt></ruby><BR>
<ruby><rb> 无繫累者曰江湖散人，负豪气者曰湖海之士。 </rb> <rt>wú  xì  lèi  zhě  yuē  jiāng  hú  sǎn  rén ， fù  háo  qì  zhě  yuē  hú  hǎi  zhī  shì 。</rt></ruby><BR>
<ruby><rb> 问舍求田，原无大志； </rb> <rt>wèn  shě  qiú  tián ， yuán  wú  dà  zhì ；</rt></ruby><BR>
<ruby><rb> 掀天揭地，方是奇才。 </rb> <rt>xiān  tiān  jiē  dì ， fāng  shì  qí  cái 。</rt></ruby><BR>
<ruby><rb> 凭空起事，谓之平地风波； </rb> <rt>píng  kōng  qǐ  shì ， wèi  zhī  píng  dì  fēng  bō ；</rt></ruby><BR>
<ruby><rb> 独立不移，谓之中流砥柱。 </rb> <rt>dú  lì  bù  yí ， wèi  zhī  zhōng  liú  dǐ  zhù 。</rt></ruby><BR>
<ruby><rb> 黑子、弹丸，漫言至小之邑； </rb> <rt>hēi  zǐ 、 dàn  wán ， màn  yán  zhì  xiǎo  zhī  yì ；</rt></ruby><BR>
<ruby><rb> 咽喉、右臂，皆言要害之区。 </rb> <rt>yān  hóu 、 yòu  bì ， jiē  yán  yào  hài  zhī  qū 。</rt></ruby><BR></p>

<p>
<ruby><rb> 独立难持，曰一木焉能支大厦； </rb> <rt>dú  lì  nán  chí ， yuē  yī  mù  yān  néng  zhī  dà  shà ；</rt></ruby><BR>
<ruby><rb> 英雄自恃，曰丸泥亦可封函关。 </rb> <rt>yīng  xióng  zì  shì ， yuē  wán  ní  yì  kě  fēng  hán  guān 。</rt></ruby><BR>
<ruby><rb> 事先败而后成，曰失之东隅，收之桑榆； </rb> <rt>shì  xiān  bài  ér  hòu  chéng ， yuē  shī  zhī  dōng  yú ， shōu  zhī  sāng  yú ；</rt></ruby><BR>
<ruby><rb> 事将成而终止，曰爲山九仞，功亏一篑。 </rb> <rt>shì  jiāng  chéng  ér  zhōng  zhǐ ， yuē  wèi  shān  jiǔ  rèn ， gōng  kuī  yī  kuì 。</rt></ruby><BR>
<ruby><rb> 以蠡测海，喻人之见小； </rb> <rt>yǐ  lí  cè  hǎi ， yù  rén  zhī  jiàn  xiǎo ；</rt></ruby><BR>
<ruby><rb> 精卫衔石，比人之徒劳。 </rb> <rt>jīng  wèi  xián  shí ， bǐ  rén  zhī  tú  láo 。</rt></ruby><BR>
<ruby><rb> 跋涉谓行路艰难，康庄谓道路平坦。 </rb> <rt>bá  shè  wèi  xíng  lù  jiān  nán ， kāng  zhuāng  wèi  dào  lù  píng  tǎn 。</rt></ruby><BR>
<ruby><rb> 硗地曰不毛之地，美田曰膏腴之田。 </rb> <rt>qiāo  dì  yuē  bù  máo  zhī  dì ， měi  tián  yuē  gāo  yú  zhī  tián 。</rt></ruby><BR></p>

<p>
<ruby><rb> 得物无所用，曰如获石田； </rb> <rt>dé  wù  wú  suǒ  yòng ， yuē  rú  huò  shí  tián ；</rt></ruby><BR>
<ruby><rb> 爲学己大成，日诞登道岸。 </rb> <rt>wèi  xué  jǐ  dà  chéng ， rì  dàn  dēng  dào  àn 。</rt></ruby><BR>
<ruby><rb> 淄渑之滋味可辨，泾渭之清浊当分。 </rb> <rt>zī  miǎn  zhī  zī  wèi  kě  biàn ， jīng  wèi  zhī  qīng  zhuó  dāng  fēn 。</rt></ruby><BR>
<ruby><rb> 泌水乐飢，隐居不仕； </rb> <rt>mì  shuǐ  lè  jī ， yǐn  jū  bù  shì ；</rt></ruby><BR>
<ruby><rb> 东山高卧，谢职求安。 </rb> <rt>dōng  shān  gāo  wò ， xiè  zhí  qiú  ān 。</rt></ruby><BR>
<ruby><rb> 圣人出则黄河清，太守廉则越石见。 </rb> <rt>shèng  rén  chū  zé  huáng  hé  qīng ， tài  shǒu  lián  zé  yuè  shí  jiàn 。</rt></ruby><BR>
<ruby><rb> 美俗曰仁里，恶俗曰互乡。 </rb> <rt>měi  sú  yuē  rén  lǐ ， è  sú  yuē  hù  xiāng 。</rt></ruby><BR>
<ruby><rb> 里名胜母，曾子不入； </rb> <rt>lǐ  míng  shèng  mǔ ， zēng  zǐ  bù  rù ；</rt></ruby><BR>
<ruby><rb> 邑号朝歌，墨翟回车。 </rb> <rt>yì  hào  zhāo  gē ， mò  dí  huí  chē 。</rt></ruby><BR></p>

<p>
<ruby><rb> 击壤而歌，尧帝黎民之自得； </rb> <rt>jī  rǎng  ér  gē ， yáo  dì  lí  mín  zhī  zì  dé ；</rt></ruby><BR>
<ruby><rb> 让畔而耕，文王百姓之相推。 </rb> <rt>ràng  pàn  ér  gēng ， wén  wáng  bǎi  xìng  zhī  xiāng  tuī 。</rt></ruby><BR>
<ruby><rb> 费长房有缩地之方，秦始皇有鞭石之法。 </rb> <rt>fèi  zhǎng  fáng  yǒu  suō  dì  zhī  fāng ， qín  shǐ  huáng  yǒu  biān  shí  zhī  fǎ 。</rt></ruby><BR>
<ruby><rb> 尧有九年之水患，汤有七年之旱灾。 </rb> <rt>yáo  yǒu  jiǔ  nián  zhī  shuǐ  huàn ， tāng  yǒu  qī  nián  zhī  hàn  zāi 。</rt></ruby><BR>
<ruby><rb> 商鞅不仁而阡陌开，夏桀无道而伊洛竭。 </rb> <rt>shāng  yāng  bù  rén  ér  qiān  mò  kāi ， xià  jié  wú  dào  ér  yī  luò  jié 。</rt></ruby><BR>
<ruby><rb> 道不拾遗，由在上有善政； </rb> <rt>dào  bù  shí  yí ， yóu  zài  shàng  yǒu  shàn  zhèng ；</rt></ruby><BR>
<ruby><rb> 海不扬波，知中国有圣人。 </rb> <rt>hǎi  bù  yáng  bō ， zhī  zhōng  guó  yǒu  shèng  rén 。</rt></ruby><BR></p>

</div>
