## 武职
---
<div>

<p>
<ruby><rb> 韩柳欧苏，固文人之最著； </rb> <rt>hán  liǔ  ōu  sū ， gù  wén  rén  zhī  zuì  zhe ；</rt></ruby><BR>
<ruby><rb> 起翦颇牧，乃武将之多奇。 </rb> <rt>qǐ  jiǎn  pō  mù ， nǎi  wǔ  jiāng  zhī  duō  qí 。</rt></ruby><BR>
<ruby><rb> 范仲淹胸中具数万甲兵，楚项羽江东有八千子弟。 </rb> <rt>fàn  zhòng  yān  xiōng  zhōng  jù  shù  wàn  jiǎ  bīng ， chǔ  xiàng  yǔ  jiāng  dōng  yǒu  bā  qiān  zǐ  dì 。</rt></ruby><BR>
<ruby><rb> 孙膑吴起，将略堪夸； </rb> <rt>sūn  bìn  wú  qǐ ， jiāng  lüè  kān  kuā ；</rt></ruby><BR>
<ruby><rb> 穰苴尉缭，兵机莫测。 </rb> <rt>ráng  jū  wèi  liáo ， bīng  jī  mò  cè 。</rt></ruby><BR>
<ruby><rb> 姜太公有《六韬》，黄石公有《三略》。 </rb> <rt>jiāng  tài  gōng  yǒu 《 liù  tāo 》， huáng  shí  gōng  yǒu 《 sān  lüè 》。</rt></ruby><BR>
<ruby><rb> 韩信将兵，多多益善； </rb> <rt>hán  xìn  jiāng  bīng ， duō  duō  yì  shàn ；</rt></ruby><BR>
<ruby><rb> 毛遂讥衆，碌碌无奇。 </rb> <rt>máo  suì  jī  zhòng ， lù  lù  wú  qí 。</rt></ruby><BR></p>

<p>
<ruby><rb> 大将曰干城，武士曰武弁。 </rb> <rt>dà  jiāng  yuē  gān  chéng ， wǔ  shì  yuē  wǔ  biàn 。</rt></ruby><BR>
<ruby><rb> 都督称爲大镇国，总兵称爲大总戎。 </rb> <rt>dū  du  chēng  wèi  dà  zhèn  guó ， zǒng  bīng  chēng  wèi  dà  zǒng  róng 。</rt></ruby><BR>
<ruby><rb> 都阃即是都司，参戎即是参将。 </rb> <rt>dōu  kǔn  jí  shì  dū  sī ， cān  róng  jí  shì  cān  jiāng 。</rt></ruby><BR>
<ruby><rb> 千户有户侯之仰，百户有百宰之称。 </rb> <rt>qiān  hù  yǒu  hù  hóu  zhī  yǎng ， bǎi  hù  yǒu  bǎi  zǎi  zhī  chēng 。</rt></ruby><BR>
<ruby><rb> 以车爲户曰辕门，显揭战功曰露布。 </rb> <rt>yǐ  chē  wèi  hù  yuē  yuán  mén ， xiǎn  jiē  zhàn  gōng  yuē  lù  bù 。</rt></ruby><BR>
<ruby><rb> 下杀上谓之弑，上伐下谓之徵。 </rb> <rt>xià  shā  shàng  wèi  zhī  shì ， shàng  fá  xià  wèi  zhī  zhēng 。</rt></ruby><BR></p>

<p>
<ruby><rb> 交锋爲对垒，求和曰求成。 </rb> <rt>jiāo  fēng  wèi  duì  lěi ， qiú  hé  yuē  qiú  chéng 。</rt></ruby><BR>
<ruby><rb> 战胜而回，谓之凯旋； </rb> <rt>zhàn  shèng  ér  huí ， wèi  zhī  kǎi  xuán ；</rt></ruby><BR>
<ruby><rb> 战败而走，谓之奔北。 </rb> <rt>zhàn  bài  ér  zǒu ， wèi  zhī  bēn  běi 。</rt></ruby><BR>
<ruby><rb> 爲君泄恨曰敌忾； </rb> <rt>wèi  jūn  xiè  hèn  yuē  dí  kài ；</rt></ruby><BR>
<ruby><rb> 爲国救难曰勤王。 </rb> <rt>wèi  guó  jiù  nán  yuē  qín  wáng 。</rt></ruby><BR>
<ruby><rb> 胆破心寒，比敌人慑服之状； </rb> <rt>dǎn  pò  xīn  hán ， bǐ  dí  rén  shè  fú  zhī  zhuàng ；</rt></ruby><BR>
<ruby><rb> 风声鹤唳，惊士卒败北之魂。 </rb> <rt>fēng  shēng  hè  lì ， jīng  shì  zú  bài  běi  zhī  hún 。</rt></ruby><BR></p>

<p>
<ruby><rb> 汉冯异当论功，独立大树下，不夸己绩； </rb> <rt>hàn  féng  yì  dāng  lùn  gōng ， dú  lì  dà  shù  xià ， bù  kuā  jǐ  jī ；</rt></ruby><BR>
<ruby><rb> 汉文帝尝劳军，亲倖细柳营，按辔徐行。 </rb> <rt>hàn  wén  dì  cháng  láo  jūn ， qīn  xìng  xì  liǔ  yíng ， àn  pèi  xú  xíng 。</rt></ruby><BR>
<ruby><rb> 苻坚自夸将广，投鞭可以断流； </rb> <rt>fú  jiān  zì  kuā  jiāng  guǎng ， tóu  biān  kě  yǐ  duàn  liú ；</rt></ruby><BR>
<ruby><rb> 毛遂自荐才奇，处囊便当脱颖。 </rb> <rt>máo  suì  zì  jiàn  cái  qí ， chù  náng  biàn  dāng  tuō  yǐng 。</rt></ruby><BR>
<ruby><rb> 羞与哙等伍，韩信降作淮阴； </rb> <rt>xiū  yǔ  kuài  děng  wǔ ， hán  xìn  jiàng  zuò  huái  yīn ；</rt></ruby><BR>
<ruby><rb> 无面见江东，项羽羞归故里。 </rb> <rt>wú  miàn  jiàn  jiāng  dōng ， xiàng  yǔ  xiū  guī  gù  lǐ 。</rt></ruby><BR>
<ruby><rb> 韩信受胯下之辱，张良有进履之谦。 </rb> <rt>hán  xìn  shòu  kuà  xià  zhī  rǔ ， zhāng  liáng  yǒu  jìn  lǚ  zhī  qiān 。</rt></ruby><BR>
<ruby><rb> 卫青爲牧猪之奴，樊哙爲屠狗之辈。 </rb> <rt>wèi  qīng  wèi  mù  zhū  zhī  nú ， fán  kuài  wèi  tú  gǒu  zhī  bèi 。</rt></ruby><BR>
<ruby><rb> 求士莫求全，毋以二卵弃干城之将； </rb> <rt>qiú  shì  mò  qiú  quán ， wú  yǐ  èr  luǎn  qì  gān  chéng  zhī  jiāng ；</rt></ruby><BR>
<ruby><rb> 用人如用木，毋以寸朽弃连抱之材。 </rb> <rt>yòng  rén  rú  yòng  mù ， wú  yǐ  cùn  xiǔ  qì  lián  bào  zhī  cái 。</rt></ruby><BR>
<ruby><rb> 总之君子之身，可大可小； </rb> <rt>zǒng  zhī  jūn  zǐ  zhī  shēn ， kě  dà  kě  xiǎo ；</rt></ruby><BR>
<ruby><rb> 丈夫之志，能屈能伸。 </rb> <rt>zhàng  fū  zhī  zhì ， néng  qū  néng  shēn 。</rt></ruby><BR>
<ruby><rb> 自古英雄，难以枚举； </rb> <rt>zì  gǔ  yīng  xióng ， nán  yǐ  méi  jǔ ；</rt></ruby><BR>
<ruby><rb> 欲详将略，须读《武经》。 </rb> <rt>yù  xiáng  jiāng  lüè ， xū  dú 《 wǔ  jīng 》。</rt></ruby><BR></p>

</div>
