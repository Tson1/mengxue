## 文臣
---
<div>

<p>
<ruby><rb> 帝王有出震向离之象，大臣有补天浴日之功。 </rb> <rt>dì  wáng  yǒu  chū  zhèn  xiàng  lí  zhī  xiàng ， dà  chén  yǒu  bǔ  tiān  yù  rì  zhī  gōng 。</rt></ruby><BR>
<ruby><rb> 三公上应三台，郎官上应列宿。 </rb> <rt>sān  gōng  shàng  yīng  sān  tái ， láng  guān  shàng  yīng  liè  sù 。</rt></ruby><BR>
<ruby><rb> 宰相位居台铉，吏部职掌铨衡。 </rb> <rt>zǎi  xiàng  wèi  jū  tái  xuàn ， lì  bù  zhí  zhǎng  quán  héng 。</rt></ruby><BR>
<ruby><rb> 吏部天官大冢宰，户部地官大司徒。 </rb> <rt>lì  bù  tiān  guān  dà  zhǒng  zǎi ， hù  bù  dì  guān  dà  sī  tú 。</rt></ruby><BR>
<ruby><rb> 礼部春官大宗伯，兵部夏官大司马。 </rb> <rt>lǐ  bù  chūn  guān  dà  zōng  bó ， bīng  bù  xià  guān  dà  sī  mǎ 。</rt></ruby><BR>
<ruby><rb> 刑部秋官大司寇，工部冬官大司空。 </rb> <rt>xíng  bù  qiū  guān  dà  sī  kòu ， gōng  bù  dōng  guān  dà  sī  kōng 。</rt></ruby><BR></p>

<p>
<ruby><rb> 都宪中丞，都御史之号； </rb> <rt>dōu  xiàn  zhōng  chéng ， dōu  yù  shǐ  zhī  hào ；</rt></ruby><BR>
<ruby><rb> 内翰学士，翰林院之称。 </rb> <rt>nèi  hàn  xué  shì ， hàn  lín  yuàn  zhī  chēng 。</rt></ruby><BR>
<ruby><rb> 天使誉称行人，司成尊称祭酒。 </rb> <rt>tiān  shǐ  yù  chēng  xíng  rén ， sī  chéng  zūn  chēng  jì  jiǔ 。</rt></ruby><BR>
<ruby><rb> 称都堂曰大抚台，称巡按曰大柱史。 </rb> <rt>chēng  dōu  táng  yuē  dà  fǔ  tái ， chēng  xún  àn  yuē  dà  zhù  shǐ 。</rt></ruby><BR>
<ruby><rb> 方伯、藩侯，左右佈政之号； </rb> <rt>fāng  bó 、 fān  hóu ， zuǒ  yòu  bù  zhèng  zhī  hào ；</rt></ruby><BR>
<ruby><rb> 宪台、廉宪，提刑按察之称。 </rb> <rt>xiàn  tái 、 lián  xiàn ， tí  xíng  àn  chá  zhī  chēng 。</rt></ruby><BR>
<ruby><rb> 宗师称爲大文衡，副使称爲大宪副。 </rb> <rt>zōng  shī  chēng  wèi  dà  wén  héng ， fù  shǐ  chēng  wèi  dà  xiàn  fù 。</rt></ruby><BR>
<ruby><rb> 郡侯、邦伯，知府名尊； </rb> <rt>jùn  hóu 、 bāng  bó ， zhī  fǔ  míng  zūn ；</rt></ruby><BR>
<ruby><rb> 郡丞、贰候，同知誉美。 </rb> <rt>jùn  chéng 、 èr  hòu ， tóng  zhī  yù  měi 。</rt></ruby><BR>
<ruby><rb> 郡宰、别驾，乃称通判； </rb> <rt>jùn  zǎi 、 bié  jià ， nǎi  chēng  tōng  pàn ；</rt></ruby><BR>
<ruby><rb> 司理、豸史，讚美推官。 </rb> <rt>sī  lǐ 、 zhì  shǐ ， zàn  měi  tuī  guān 。</rt></ruby><BR>
<ruby><rb> 刺史、州牧，乃知州之两号； </rb> <rt>cì  shǐ 、 zhōu  mù ， nǎi  zhī  zhōu  zhī  liǎng  hào ；</rt></ruby><BR>
<ruby><rb> 豸史、台谏，即知县之以称。 </rb> <rt>zhì  shǐ 、 tái  jiàn ， jí  zhī  xiàn  zhī  yǐ  chēng 。</rt></ruby><BR>
<ruby><rb> 乡宦曰乡绅，农官曰田畯。 </rb> <rt>xiāng  huàn  yuē  xiāng  shēn ， nóng  guān  yuē  tián  jùn 。</rt></ruby><BR>
<ruby><rb> 钧座、台座，皆称仕宦； </rb> <rt>jūn  zuò 、 tái  zuò ， jiē  chēng  shì  huàn ；</rt></ruby><BR>
<ruby><rb> 帐下、麾下，并美武官。 </rb> <rt>zhàng  xià 、 huī  xià ， bìng  měi  wǔ  guān 。</rt></ruby><BR>
<ruby><rb> 秩官既分九品，命妇亦有七阶。 </rb> <rt>zhì  guān  jì  fēn  jiǔ  pǐn ， mìng  fù  yì  yǒu  qī  jiē 。</rt></ruby><BR>
<ruby><rb> 一品曰夫人，二品亦夫人，三品曰淑人，四品曰恭人，五品曰宜人，六品曰安人，七品曰孺人。 </rb> <rt>yī  pǐn  yuē  fū  rén ， èr  pǐn  yì  fū  rén ， sān  pǐn  yuē  shū  rén ， sì  pǐn  yuē  gōng  rén ， wǔ  pǐn  yuē  yí  rén ， liù  pǐn  yuē  ān  rén ， qī  pǐn  yuē  rú  rén 。</rt></ruby><BR></p>

<p>
<ruby><rb> 妇人受封曰金花诰，状元报捷曰紫泥封。 </rb> <rt>fù  rén  shòu  fēng  yuē  jīn  huā  gào ， zhuàng  yuán  bào  jié  yuē  zǐ  ní  fēng 。</rt></ruby><BR>
<ruby><rb> 唐玄宗以金瓯覆宰相之名，宋真宗以美珠箝谏臣之口。 </rb> <rt>táng  xuán  zōng  yǐ  jīn  ōu  fù  zǎi  xiàng  zhī  míng ， sòng  zhēn  zōng  yǐ  měi  zhū  qián  jiàn  chén  zhī  kǒu 。</rt></ruby><BR>
<ruby><rb> 金马玉堂，羡翰林之声价； </rb> <rt>jīn  mǎ  yù  táng ， xiàn  hàn  lín  zhī  shēng  jià ；</rt></ruby><BR>
<ruby><rb> 朱幡皁盖，仰郡守之威仪。 </rb> <rt>zhū  fān  zào  gài ， yǎng  jùn  shǒu  zhī  wēi  yí 。</rt></ruby><BR>
<ruby><rb> 台辅曰紫阁名公，知府曰黄堂太守。 </rb> <rt>tái  fǔ  yuē  zǐ  gé  míng  gōng ， zhī  fǔ  yuē  huáng  táng  tài  shǒu 。</rt></ruby><BR>
<ruby><rb> 府尹之禄二千石，太守之马五花骢。 </rb> <rt>fǔ  yǐn  zhī  lù  èr  qiān  dàn ， tài  shǒu  zhī  mǎ  wǔ  huā  cōng 。</rt></ruby><BR>
<ruby><rb> 代天巡狩，赞称巡按； </rb> <rt>dài  tiān  xún  shòu ， zàn  chēng  xún  àn ；</rt></ruby><BR>
<ruby><rb> 指日高升，预贺官僚。 </rb> <rt>zhǐ  rì  gāo  shēng ， yù  hè  guān  liáo 。</rt></ruby><BR></p>

<p>
<ruby><rb> 初到任曰下车，告致仕曰解组。 </rb> <rt>chū  dào  rèn  yuē  xià  chē ， gào  zhì  shì  yuē  jiě  zǔ 。</rt></ruby><BR>
<ruby><rb> 藩垣屏翰，方伯犹古诸侯之国； </rb> <rt>fān  yuán  píng  hàn ， fāng  bó  yóu  gǔ  zhū  hóu  zhī  guó ；</rt></ruby><BR>
<ruby><rb> 墨绶铜章，令尹即古子男之帮。 </rb> <rt>mò  shòu  tóng  zhāng ， lìng  yǐn  jí  gǔ  zǐ  nán  zhī  bāng 。</rt></ruby><BR>
<ruby><rb> 太监掌阉门之禁令，放曰阉宦； </rb> <rt>tài  jiān  zhǎng  yān  mén  zhī  jìn  lìng ， fàng  yuē  yān  huàn ；</rt></ruby><BR>
<ruby><rb> 朝臣皆缙笏于绅间，故曰缙绅。 </rb> <rt>cháo  chén  jiē  jìn  hù  yú  shēn  jiān ， gù  yuē  jìn  shēn 。</rt></ruby><BR>
<ruby><rb> 萧曹相汉高，曾爲刀笔吏； </rb> <rt>xiāo  cáo  xiāng  hàn  gāo ， céng  wèi  dāo  bǐ  lì ；</rt></ruby><BR>
<ruby><rb> 汲黯相汉武，真是社稷臣。 </rb> <rt>jí  àn  xiāng  hàn  wǔ ， zhēn  shì  shè  jì  chén 。</rt></ruby><BR></p>

<p>
<ruby><rb> 召伯布文王之政，尝合甘棠之下，后人思其遗爱，不忍伐其树； </rb> <rt>zhào  bó  bù  wén  wáng  zhī  zhèng ， cháng  hé  gān  táng  zhī  xià ， hòu  rén  sī  qí  yí  ài ， bù  rěn  fá  qí  shù ；</rt></ruby><BR>
<ruby><rb> 孔明有王佐之才，尝隐草庐之中，先主慕其令名，乃三顾其庐。 </rb> <rt>kǒng  míng  yǒu  wáng  zuǒ  zhī  cái ， cháng  yǐn  cǎo  lú  zhī  zhōng ， xiān  zhǔ  mù  qí  lìng  míng ， nǎi  sān  gù  qí  lú 。</rt></ruby><BR>
<ruby><rb> 鱼头参政，鲁宗道秉性骨鲠； </rb> <rt>yú  tóu  cān  zhèng ， lǔ  zōng  dào  bǐng  xìng  gǔ  gěng ；</rt></ruby><BR>
<ruby><rb> 伴食宰相，卢怀慎居位无能。 </rb> <rt>bàn  shí  zǎi  xiàng ， lú  huái  shèn  jū  wèi  wú  néng 。</rt></ruby><BR>
<ruby><rb> 王德用，人称黑王相公； </rb> <rt>wáng  dé  yòng ， rén  chēng  hēi  wáng  xiàng  gōng ；</rt></ruby><BR>
<ruby><rb> 赵清献，世号铁面御史。 </rb> <rt>zhào  qīng  xiàn ， shì  hào  tiě  miàn  yù  shǐ 。</rt></ruby><BR>
<ruby><rb> 汉刘宽责民，蒲鞭示辱； </rb> <rt>hàn  liú  kuān  zé  mín ， pú  biān  shì  rǔ ；</rt></ruby><BR>
<ruby><rb> 项仲山洁己，饮马投钱。 </rb> <rt>xiàng  zhòng  shān  jié  jǐ ， yǐn  mǎ  tóu  qián 。</rt></ruby><BR></p>

<p>
<ruby><rb> 李善感直言不讳，竟称鸣凤朝阳； </rb> <rt>lǐ  shàn  gǎn  zhí  yán  bù  huì ， jìng  chēng  míng  fèng  cháo  yáng ；</rt></ruby><BR>
<ruby><rb> 汉张纲弹劾无私，直斥豺狼当道。 </rb> <rt>hàn  zhāng  gāng  dàn  hé  wú  sī ， zhí  chì  chái  láng  dāng  dào 。</rt></ruby><BR>
<ruby><rb> 民爱邓侯之政，挽之不留； </rb> <rt>mín  ài  dèng  hóu  zhī  zhèng ， wǎn  zhī  bù  liú ；</rt></ruby><BR>
<ruby><rb> 人言谢令之贪，推之不去。 </rb> <rt>rén  yán  xiè  lìng  zhī  tān ， tuī  zhī  bù  qù 。</rt></ruby><BR>
<ruby><rb> 廉范守蜀郡，民歌五裤； </rb> <rt>lián  fàn  shǒu  shǔ  jùn ， mín  gē  wǔ  kù ；</rt></ruby><BR>
<ruby><rb> 张堪守渔阳，麦穗两歧。 </rb> <rt>zhāng  kān  shǒu  yú  yáng ， mài  suì  liǎng  qí 。</rt></ruby><BR></p>

<p>
<ruby><rb> 鲁恭爲中牟令，桑下有驯雉之异； </rb> <rt>lǔ  gōng  wèi  zhōng  mù  lìng ， sāng  xià  yǒu  xún  zhì  zhī  yì ；</rt></ruby><BR>
<ruby><rb> 郭汲爲幷州守，儿童有竹马之迎。 </rb> <rt>guō  jí  wèi  bìng  zhōu  shǒu ， ér  tóng  yǒu  zhú  mǎ  zhī  yíng 。</rt></ruby><BR>
<ruby><rb> 鲜于子骏，宁非一路福星； </rb> <rt>xiān  yú  zi  jùn ， níng  fēi  yí  lù  fú  xīng ；</rt></ruby><BR>
<ruby><rb> 司马温公，真是万家生佛。 </rb> <rt>sī  mǎ  wēn  gōng ， zhēn  shì  wàn  jiā  shēng  fú 。</rt></ruby><BR>
<ruby><rb> 鸾凤不栖枳棘，羡仇香之爲主簿； </rb> <rt>luán  fèng  bù  qī  zhǐ  jí ， xiàn  chóu  xiāng  zhī  wèi  zhǔ  bù ；</rt></ruby><BR>
<ruby><rb> 河阳遍种桃花，乃潘岳之爲县官。 </rb> <rt>hé  yáng  biàn  zhǒng  táo  huā ， nǎi  pān  yuè  zhī  wèi  xiàn  guān 。</rt></ruby><BR>
<ruby><rb> 刘昆宰江陵，昔日反风灭火； </rb> <rt>liú  kūn  zǎi  jiāng  líng ， xī  rì  fǎn  fēng  miè  huǒ ；</rt></ruby><BR>
<ruby><rb> 龚遂守渤海，令民卖刀买牛。 </rb> <rt>gōng  suì  shǒu  bó  hǎi ， lìng  mín  mài  dāo  mǎi  niú 。</rt></ruby><BR>
<ruby><rb> 此皆德政可歌，是以令名攸著。 </rb> <rt>cǐ  jiē  dé  zhèng  kě  gē ， shì  yǐ  lìng  míng  yōu  zhe 。</rt></ruby><BR></p>

</div>
