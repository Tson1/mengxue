## 十四 寒
---
<div>

<p>
<ruby><rb> 多對少，易對難，虎踞對龍蟠。 </rb> <rt>duō  duì  shǎo ， yì  duì  nán ， hǔ  jù  duì  lóng  pán 。</rt></ruby><BR>
<ruby><rb> 龍舟對鳳輦，白鶴對青鸞。 </rb> <rt>lóng  zhōu  duì  fèng  niǎn ， bái  hè  duì  qīng  luán 。</rt></ruby><BR>
<ruby><rb> 風淅淅，露漙漙，繡轂對雕鞍。 </rb> <rt>fēng  xī  xī ， lù  tuán  tuán ， xiù  gǔ  duì  diāo  ān 。</rt></ruby><BR>
<ruby><rb> 魚遊荷葉沼，鷺立蓼花灘。 </rb> <rt>yú  yóu  hé  yè  zhǎo ， lù  lì  liǎo  huā  tān 。</rt></ruby><BR>
<ruby><rb> 有酒阮貂奚用解，無魚馮鋏必須彈。 </rb> <rt>yǒu  jiǔ  ruǎn  diāo  xī  yòng  jiě ， wú  yú  féng  jiá  bì  xū  dàn 。</rt></ruby><BR>
<ruby><rb> 丁固夢鬆，柯葉忽然生腹上； </rb> <rt>dīng  gù  mèng  sōng ， kē  yè  hū  rán  shēng  fù  shàng ；</rt></ruby><BR>
<ruby><rb> 文郎畫竹，枝梢倏爾長毫端。 </rb> <rt>wén  láng  huà  zhú ， zhī  shāo  shū  ěr  zhǎng  háo  duān 。</rt></ruby><BR></P>

<p>
<ruby><rb> 寒對暑，溼對幹，魯隱對齊桓。 </rb> <rt>hán  duì  shǔ ， shī  duì  gàn ， lǔ  yǐn  duì  qí  huán 。</rt></ruby><BR>
<ruby><rb> 寒氈對暖席，夜飲對晨餐。 </rb> <rt>hán  zhān  duì  nuǎn  xí ， yè  yǐn  duì  chén  cān 。</rt></ruby><BR>
<ruby><rb> 叔子帶，仲由冠，郟鄏對邯鄲。 </rb> <rt>shū  zǐ  dài ， zhòng  yóu  guān ， jiá  rǔ  duì  hán  dān 。</rt></ruby><BR>
<ruby><rb> 嘉禾憂夏旱，衰柳耐秋寒。 </rb> <rt>jiā  hé  yōu  xià  hàn ， shuāi  liǔ  nài  qiū  hán 。</rt></ruby><BR>
<ruby><rb> 楊柳綠遮元亮宅，杏花紅映仲尼壇。 </rb> <rt>yáng  liǔ  lǜ  zhē  yuán  liàng  zhái ， xìng  huā  hóng  yìng  zhòng  ní  tán 。</rt></ruby><BR>
<ruby><rb> 江水流長，環繞似青羅帶； </rb> <rt>jiāng  shuǐ  liú  zhǎng ， huán  rào  shì  qīng  luó  dài ；</rt></ruby><BR>
<ruby><rb> 海蟾輪滿，澄明如白玉盤。 </rb> <rt>hǎi  chán  lún  mǎn ， chéng  míng  rú  bái  yù  pán 。</rt></ruby><BR></P>

<p>
<ruby><rb> 橫對豎，窄對寬，黑志對彈丸。 </rb> <rt>héng  duì  shù ， zhǎi  duì  kuān ， hēi  zhì  duì  dàn  wán 。</rt></ruby><BR>
<ruby><rb> 朱簾對畫棟，彩檻對雕欄。 </rb> <rt>zhū  lián  duì  huà  dòng ， cǎi  kǎn  duì  diāo  lán 。</rt></ruby><BR>
<ruby><rb> 春既老，夜將闌，百辟對千官。 </rb> <rt>chūn  jì  lǎo ， yè  jiāng  lán ， bǎi  pì  duì  qiān  guān 。</rt></ruby><BR>
<ruby><rb> 懷仁稱足足，抱義美般般。 </rb> <rt>huái  rén  chēng  zú  zú ， bào  yì  měi  bān  bān 。</rt></ruby><BR>
<ruby><rb> 好馬君王曾市骨，食豬處士僅思肝。 </rb> <rt>hǎo  mǎ  jūn  wáng  céng  shì  gǔ ， shí  zhū  chù  shì  jǐn  sī  gān 。</rt></ruby><BR>
<ruby><rb> 世仰雙仙，元禮舟中攜郭泰，人稱連壁，夏侯車上並潘安。 </rb> <rt>shì  yǎng  shuāng  xiān ， yuán  lǐ  zhōu  zhōng  xié  guō  tài ， rén  chēng  lián  bì ， xià  hóu  chē  shàng  bìng  pān  ān 。</rt></ruby><BR></P>

</div>
