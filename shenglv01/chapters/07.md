## 七 虞
---
<div>

<p>
<ruby><rb> 金對玉，寶對珠，玉兔對金烏。 </rb> <rt>jīn  duì  yù ， bǎo  duì  zhū ， yù  tù  duì  jīn  wū 。</rt></ruby><BR>
<ruby><rb> 孤舟對短棹，一雁對雙鳧。 </rb> <rt>gū  zhōu  duì  duǎn  zhào ， yī  yàn  duì  shuāng  fú 。</rt></ruby><BR>
<ruby><rb> 橫醉眼，捻吟須，李白對楊朱。 </rb> <rt>héng  zuì  yǎn ， niǎn  yín  xū ， lǐ  bái  duì  yáng  zhū 。</rt></ruby><BR>
<ruby><rb> 秋霜多過雁，夜月有啼烏。 </rb> <rt>qiū  shuāng  duō  guò  yàn ， yè  yuè  yǒu  tí  wū 。</rt></ruby><BR>
<ruby><rb> 日曖園林花易賞，雪寒村舍酒難沽。 </rb> <rt>rì  ài  yuán  lín  huā  yì  shǎng ， xuě  hán  cūn  shè  jiǔ  nán  gū 。</rt></ruby><BR>
<ruby><rb> 人處嶺南，善探巨象口中齒； </rb> <rt>rén  chù  lǐng  nán ， shàn  tàn  jù  xiàng  kǒu  zhōng  chǐ ；</rt></ruby><BR>
<ruby><rb> 客居江右，偶奪驪龍頷下珠。 </rb> <rt>kè  jū  jiāng  yòu ， ǒu  duó  lí  lóng  hàn  xià  zhū 。</rt></ruby><BR></P>

<p>
<ruby><rb> 賢對聖，智對愚，傅粉對施朱。 </rb> <rt>xián  duì  shèng ， zhì  duì  yú ， fù  fěn  duì  shī  zhū 。</rt></ruby><BR>
<ruby><rb> 名繮對利鎖，挈榼對提壺。 </rb> <rt>míng  jiāng  duì  lì  suǒ ， qiè  kē  duì  tí  hú 。</rt></ruby><BR>
<ruby><rb> 鳩哺子，燕調雛，石帳對郇廚。 </rb> <rt>jiū  bǔ  zi ， yàn  diào  chú ， shí  zhàng  duì  huán  chú 。</rt></ruby><BR>
<ruby><rb> 煙輕籠岸柳，風急撼庭梧。 </rb> <rt>yān  qīng  lóng  àn  liǔ ， fēng  jí  hàn  tíng  wú 。</rt></ruby><BR>
<ruby><rb> 鸜眼一方端石硯，龍涎三炷博山壚。 </rb> <rt>qú  yǎn  yī  fāng  duān  shí  yàn ， lóng  xián  sān  zhù  bó  shān  lú 。</rt></ruby><BR>
<ruby><rb> 曲沼魚多，可使漁人結網； </rb> <rt>qū  zhǎo  yú  duō ， kě  shǐ  yú  rén  jié  wǎng ；</rt></ruby><BR>
<ruby><rb> 平田兔少，漫勞耕者守株。 </rb> <rt>píng  tián  tù  shǎo ， màn  láo  gēng  zhě  shǒu  zhū 。</rt></ruby><BR></P>

<p>
<ruby><rb> 秦對趙，越對吳，釣客對耕夫。 </rb> <rt>qín  duì  zhào ， yuè  duì  wú ， diào  kè  duì  gēng  fū 。</rt></ruby><BR>
<ruby><rb> 箕裘對杖履，杞梓對桑榆。 </rb> <rt>jī  qiú  duì  zhàng  lǚ ， qǐ  zǐ  duì  sāng  yú 。</rt></ruby><BR>
<ruby><rb> 天欲曉，日將晡，狡兔對妖狐。 </rb> <rt>tiān  yù  xiǎo ， rì  jiāng  bū ， jiǎo  tù  duì  yāo  hú 。</rt></ruby><BR>
<ruby><rb> 讀書甘刺股，煮粥惜焚須。 </rb> <rt>dú  shū  gān  cì  gǔ ， zhǔ  zhōu  xī  fén  xū 。</rt></ruby><BR>
<ruby><rb> 韓信武能平四海，左思文足賦三都。 </rb> <rt>hán  xìn  wǔ  néng  píng  sì  hǎi ， zuǒ  sī  wén  zú  fù  sān  dōu 。</rt></ruby><BR>
<ruby><rb> 嘉遁幽人，適志竹籬茅舍； </rb> <rt>jiā  dùn  yōu  rén ， shì  zhì  zhú  lí  máo  shè ；</rt></ruby><BR>
<ruby><rb> 勝遊公子，玩情柳陌花衢。 </rb> <rt>shèng  yóu  gōng  zǐ ， wán  qíng  liǔ  mò  huā  qú 。</rt></ruby><BR></P>

</div>
