## 六 魚
---
<div>

<p>
<ruby><rb> 無對有，實對虛，作賦對觀書。 </rb> <rt>wú  duì  yǒu ， shí  duì  xū ， zuò  fù  duì  guān  shū 。</rt></ruby><BR>
<ruby><rb> 綠窗對朱戶，寶馬對香車。 </rb> <rt>lǜ  chuāng  duì  zhū  hù ， bǎo  mǎ  duì  xiāng  chē 。</rt></ruby><BR>
<ruby><rb> 伯樂馬，浩然驢，弋雁對求魚。 </rb> <rt>bó  lè  mǎ ， hào  rán  lǘ ， yì  yàn  duì  qiú  yú 。</rt></ruby><BR>
<ruby><rb> 分金齊鮑叔，奉璧藺相如。 </rb> <rt>fēn  jīn  qí  bào  shū ， fèng  bì  lìn  xiàng  rú 。</rt></ruby><BR>
<ruby><rb> 擲地金聲孫綽賦，迴文錦字竇滔書。 </rb> <rt>zhì  dì  jīn  shēng  sūn  chuò  fù ， huí  wén  jǐn  zì  dòu  tāo  shū 。</rt></ruby><BR>
<ruby><rb> 未遇殷宗，胥靡困傅巖之築； </rb> <rt>wèi  yù  yīn  zōng ， xū  mí  kùn  fù  yán  zhī  zhú ；</rt></ruby><BR>
<ruby><rb> 既逢周後，太公舍渭水之漁。 </rb> <rt>jì  féng  zhōu  hòu ， tài  gōng  shě  wèi  shuǐ  zhī  yú 。</rt></ruby><BR></P>

<p>
<ruby><rb> 終對始，疾對徐，短褐對華裾。 </rb> <rt>zhōng  duì  shǐ ， jí  duì  xú ， duǎn  hè  duì  huá  jū 。</rt></ruby><BR>
<ruby><rb> 六朝對三國，天祿對石渠。 </rb> <rt>liù  cháo  duì  sān  guó ， tiān  lù  duì  shí  qú 。</rt></ruby><BR>
<ruby><rb> 千字策，八行書，有若對相如。 </rb> <rt>qiān  zì  cè ， bā  háng  shū ， yǒu  ruò  duì  xiàng  rú 。</rt></ruby><BR>
<ruby><rb> 花殘無戲蝶，藻密有潛魚。 </rb> <rt>huā  cán  wú  xì  dié ， zǎo  mì  yǒu  qián  yú 。</rt></ruby><BR>
<ruby><rb> 落葉舞風高復下，小荷浮水卷還舒。 </rb> <rt>luò  yè  wǔ  fēng  gāo  fù  xià ， xiǎo  hé  fú  shuǐ  juǎn  hái  shū 。</rt></ruby><BR>
<ruby><rb> 愛見人長，共服宣尼休假蓋； </rb> <rt>ài  jiàn  rén  zhǎng ， gòng  fú  xuān  ní  xiū  jià  gài ；</rt></ruby><BR>
<ruby><rb> 恐彰己吝，誰知阮裕竟焚車。 </rb> <rt>kǒng  zhāng  jǐ  lìn ， shuí  zhī  ruǎn  yù  jìng  fén  chē 。</rt></ruby><BR></P>

<p>
<ruby><rb> 麟對鳳，鱉對魚，內史對中書。 </rb> <rt>lín  duì  fèng ， biē  duì  yú ， nèi  shǐ  duì  zhōng  shū 。</rt></ruby><BR>
<ruby><rb> 犁鋤對耒耜，畎澮對郊墟。 </rb> <rt>lí  chú  duì  lěi  sì ， quǎn  huì  duì  jiāo  xū 。</rt></ruby><BR>
<ruby><rb> 犀角帶，象牙梳，駟馬對安車。 </rb> <rt>xī  jiǎo  dài ， xiàng  yá  shū ， sì  mǎ  duì  ān  chē 。</rt></ruby><BR>
<ruby><rb> 青衣能報赦，黃耳解傳書。 </rb> <rt>qīng  yī  néng  bào  shè ， huáng  ěr  jiě  chuán  shū 。</rt></ruby><BR>
<ruby><rb> 庭畔有人持短劍，門前無客曳長裾。 </rb> <rt>tíng  pàn  yǒu  rén  chí  duǎn  jiàn ， mén  qián  wú  kè  yè  zhǎng  jū 。</rt></ruby><BR>
<ruby><rb> 波浪拍船，駭舟人之水宿； </rb> <rt>bō  làng  pāi  chuán ， hài  zhōu  rén  zhī  shuǐ  sù ；</rt></ruby><BR>
<ruby><rb> 峯巒繞舍，樂隱者之山居。 </rb> <rt>fēng  luán  rào  shě ， lè  yǐn  zhě  zhī  shān  jū 。</rt></ruby><BR></P>

</div>
