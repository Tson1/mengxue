## 八 齊
---
<div>

<p>
<ruby><rb> 巖對岫，澗對溪，遠岸對危堤。 </rb> <rt>yán  duì  xiù ， jiàn  duì  xī ， yuǎn  àn  duì  wēi  dī 。</rt></ruby><BR>
<ruby><rb> 鶴長對鳧短，水雁對山雞。 </rb> <rt>hè  zhǎng  duì  fú  duǎn ， shuǐ  yàn  duì  shān  jī 。</rt></ruby><BR>
<ruby><rb> 星拱北，月流西，漢露對湯霓。 </rb> <rt>xīng  gǒng  běi ， yuè  liú  xī ， hàn  lù  duì  tāng  ní 。</rt></ruby><BR>
<ruby><rb> 桃林牛已放，虞阪馬長嘶。 </rb> <rt>táo  lín  niú  yǐ  fàng ， yú  bǎn  mǎ  zhǎng  sī 。</rt></ruby><BR>
<ruby><rb> 叔侄去官聞廣受，弟兄讓國有夷齊。 </rb> <rt>shū  zhí  qù  guān  wén  guǎng  shòu ， dì  xiōng  ràng  guó  yǒu  yí  qí 。</rt></ruby><BR>
<ruby><rb> 三月春濃，芍藥叢中蝴蝶舞； </rb> <rt>sān  yuè  chūn  nóng ， sháo  yào  cóng  zhōng  hú  dié  wǔ ；</rt></ruby><BR>
<ruby><rb> 五更天曉，海棠枝上子規啼。 </rb> <rt>wǔ  gēng  tiān  xiǎo ， hǎi  táng  zhī  shàng  zi  guī  tí 。</rt></ruby><BR></P>

<p>
<ruby><rb> 雲對雨，水對泥，白璧對玄圭。 </rb> <rt>yún  duì  yǔ ， shuǐ  duì  ní ， bái  bì  duì  xuán  guī 。</rt></ruby><BR>
<ruby><rb> 獻瓜對投李，禁鼓對徵鼙。 </rb> <rt>xiàn  guā  duì  tóu  lǐ ， jìn  gǔ  duì  zhēng  pí 。</rt></ruby><BR>
<ruby><rb> 徐稚榻，魯班梯，鳳翥對鸞棲，有官清似水，無客醉如泥。 </rb> <rt>xú  zhì  tà ， lǔ  bān  tī ， fèng  zhù  duì  luán  qī ， yǒu  guān  qīng  shì  shuǐ ， wú  kè  zuì  rú  ní 。</rt></ruby><BR>
<ruby><rb> 截髮惟聞陶侃母，斷機只有樂羊妻。 </rb> <rt>jié  fà  wéi  wén  táo  kǎn  mǔ ， duàn  jī  zhǐ  yǒu  lè  yáng  qī 。</rt></ruby><BR>
<ruby><rb> 秋望佳人，目送樓頭千里雁； </rb> <rt>qiū  wàng  jiā  rén ， mù  sòng  lóu  tóu  qiān  lǐ  yàn ；</rt></ruby><BR>
<ruby><rb> 早行遠客，夢驚枕上五更雞。 </rb> <rt>zǎo  xíng  yuǎn  kè ， mèng  jīng  zhěn  shàng  wǔ  gēng  jī 。</rt></ruby><BR></P>

<p>
<ruby><rb> 熊對虎，象對犀，霹靂對虹霓。 </rb> <rt>xióng  duì  hǔ ， xiàng  duì  xī ， pī  lì  duì  hóng  ní 。</rt></ruby><BR>
<ruby><rb> 杜鵑對孔雀，桂嶺對梅溪。 </rb> <rt>dù  juān  duì  kǒng  què ， guì  lǐng  duì  méi  xī 。</rt></ruby><BR>
<ruby><rb> 蕭史鳳，宋宗雞，遠近對高低。 </rb> <rt>xiāo  shǐ  fèng ， sòng  zōng  jī ， yuǎn  jìn  duì  gāo  dī 。</rt></ruby><BR>
<ruby><rb> 水寒魚不躍，林茂鳥頻棲。 </rb> <rt>shuǐ  hán  yú  bù  yuè ， lín  mào  niǎo  pín  qī 。</rt></ruby><BR>
<ruby><rb> 楊柳和煙彭澤縣，桃花流水武陵溪。 </rb> <rt>yáng  liǔ  hé  yān  péng  zé  xiàn ， táo  huā  liú  shuǐ  wǔ  líng  xī 。</rt></ruby><BR>
<ruby><rb> 公子追歡，閒驟玉驄遊綺陌； </rb> <rt>gōng  zǐ  zhuī  huān ， xián  zhòu  yù  cōng  yóu  qǐ  mò ；</rt></ruby><BR>
<ruby><rb> 佳人倦繡，悶欹珊枕掩香閨。 </rb> <rt>jiā  rén  juàn  xiù ， mèn  yī  shān  zhěn  yǎn  xiāng  guī 。</rt></ruby><BR></P>

</div>
