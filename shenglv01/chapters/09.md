## 九 佳
---
<div>

<p>
<ruby><rb> 河對海，漢對淮，赤岸對朱崖。 </rb> <rt>hé  duì  hǎi ， hàn  duì  huái ， chì  àn  duì  zhū  yá 。</rt></ruby><BR>
<ruby><rb> 鷺飛對魚躍，寶鈿對金釵。 </rb> <rt>lù  fēi  duì  yú  yuè ， bǎo  tián  duì  jīn  chāi 。</rt></ruby><BR>
<ruby><rb> 魚圉圉，鳥喈喈，草履對芒鞋。 </rb> <rt>yú  yǔ  yǔ ， niǎo  jiē  jiē ， cǎo  lǚ  duì  máng  xié 。</rt></ruby><BR>
<ruby><rb> 古賢嘗篤厚，時輩喜詼諧。 </rb> <rt>gǔ  xián  cháng  dǔ  hòu ， shí  bèi  xǐ  huī  xié 。</rt></ruby><BR>
<ruby><rb> 孟訓文公談性善，顏師孔子問心齋。 </rb> <rt>mèng  xùn  wén  gōng  tán  xìng  shàn ， yán  shī  kǒng  zǐ  wèn  xīn  zhāi 。</rt></ruby><BR>
<ruby><rb> 緩撫琴絃，像流鶯而並語； </rb> <rt>huǎn  fǔ  qín  xián ， xiàng  liú  yīng  ér  bìng  yǔ ；</rt></ruby><BR>
<ruby><rb> 斜排箏柱。 </rb> <rt>xié  pái  zhēng  zhù 。</rt></ruby><BR>
<ruby><rb> 類過雁之相挨。 </rb> <rt>lèi  guò  yàn  zhī  xiāng  āi 。</rt></ruby><BR></P>

<p>
<ruby><rb> 豐對儉，等對差，布襖對荊釵。 </rb> <rt>fēng  duì  jiǎn ， děng  duì  chà ， bù  ǎo  duì  jīng  chāi 。</rt></ruby><BR>
<ruby><rb> 雁行對魚陣，榆塞對蘭崖。 </rb> <rt>yàn  háng  duì  yú  zhèn ， yú  sāi  duì  lán  yá 。</rt></ruby><BR>
<ruby><rb> 挑薺女，採蓮娃，菊徑對苔階。 </rb> <rt>tiāo  jì  nǚ ， cǎi  lián  wá ， jú  jìng  duì  tái  jiē 。</rt></ruby><BR>
<ruby><rb> 詩成六義備，樂奏八音諧。 </rb> <rt>shī  chéng  liù  yì  bèi ， lè  zòu  bā  yīn  xié 。</rt></ruby><BR>
<ruby><rb> 造律吏哀秦法酷，知音人說鄭聲哇。 </rb> <rt>zào  lǜ  lì  āi  qín  fǎ  kù ， zhī  yīn  rén  shuō  zhèng  shēng  wa 。</rt></ruby><BR>
<ruby><rb> 天欲飛霜，塞上有鴻行已過； </rb> <rt>tiān  yù  fēi  shuāng ， sāi  shàng  yǒu  hóng  xíng  yǐ  guò ；</rt></ruby><BR>
<ruby><rb> 雲將作雨，庭前多蟻陣先排。 </rb> <rt>yún  jiāng  zuò  yǔ ， tíng  qián  duō  yǐ  zhèn  xiān  pái 。</rt></ruby><BR></P>

<p>
<ruby><rb> 城對市，巷對街，破屋對空階。 </rb> <rt>chéng  duì  shì ， xiàng  duì  jiē ， pò  wū  duì  kōng  jiē 。</rt></ruby><BR>
<ruby><rb> 桃枝對桂葉，砌蚓對牆蝸。 </rb> <rt>táo  zhī  duì  guì  yè ， qì  yǐn  duì  qiáng  wō 。</rt></ruby><BR>
<ruby><rb> 梅可望，橘堪懷，季路對高柴。 </rb> <rt>méi  kě  wàng ， jú  kān  huái ， jì  lù  duì  gāo  chái 。</rt></ruby><BR>
<ruby><rb> 花藏沽酒市，竹映讀書齋。 </rb> <rt>huā  cáng  gū  jiǔ  shì ， zhú  yìng  dú  shū  zhāi 。</rt></ruby><BR>
<ruby><rb> 馬首不容孤竹扣，車輪終就洛陽埋。 </rb> <rt>mǎ  shǒu  bù  róng  gū  zhú  kòu ， chē  lún  zhōng  jiù  luò  yáng  mái 。</rt></ruby><BR>
<ruby><rb> 朝宰錦衣，貴束烏犀之帶； </rb> <rt>cháo  zǎi  jǐn  yī ， guì  shù  wū  xī  zhī  dài ；</rt></ruby><BR>
<ruby><rb> 宮人寶髻，宜簪白燕之釵。 </rb> <rt>gōng  rén  bǎo  jì ， yí  zān  bái  yàn  zhī  chāi 。</rt></ruby><BR></P>

</div>
