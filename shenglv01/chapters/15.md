## 十五 刪
---
<div>

<p>
<ruby><rb> 興對廢，附對攀，露草對霜菅，歌廉對借寇，習孔對希顏。 </rb> <rt>xìng  duì  fèi ， fù  duì  pān ， lù  cǎo  duì  shuāng  jiān ， gē  lián  duì  jiè  kòu ， xí  kǒng  duì  xī  yán 。</rt></ruby><BR>
<ruby><rb> 山壘壘，水潺潺，奉壁對探鐶。 </rb> <rt>shān  lěi  lěi ， shuǐ  chán  chán ， fèng  bì  duì  tàn  huán 。</rt></ruby><BR>
<ruby><rb> 禮由公旦作，詩本仲尼刪。 </rb> <rt>lǐ  yóu  gōng  dàn  zuò ， shī  běn  zhòng  ní  shān 。</rt></ruby><BR>
<ruby><rb> 驢困客方經灞水，雞鳴人已出函關。 </rb> <rt>lǘ  kùn  kè  fāng  jīng  bà  shuǐ ， jī  míng  rén  yǐ  chū  hán  guān 。</rt></ruby><BR>
<ruby><rb> 幾夜霜飛，已有蒼鴻辭北塞； </rb> <rt>jǐ  yè  shuāng  fēi ， yǐ  yǒu  cāng  hóng  cí  běi  sāi ；</rt></ruby><BR>
<ruby><rb> 數朝霧暗，豈無玄豹隱南山。 </rb> <rt>shù  cháo  wù  àn ， qǐ  wú  xuán  bào  yǐn  nán  shān 。</rt></ruby><BR></P>

<p>
<ruby><rb> 猶對尚，侈對慳，霧髻對煙鬟。 </rb> <rt>yóu  duì  shàng ， chǐ  duì  qiān ， wù  jì  duì  yān  huán 。</rt></ruby><BR>
<ruby><rb> 鶯啼對鵲噪，獨鶴對雙鷳。 </rb> <rt>yīng  tí  duì  què  zào ， dú  hè  duì  shuāng  xián 。</rt></ruby><BR>
<ruby><rb> 黃牛峽，金馬山，結草對銜環。 </rb> <rt>huáng  niú  xiá ， jīn  mǎ  shān ， jié  cǎo  duì  xián  huán 。</rt></ruby><BR>
<ruby><rb> 崑山惟玉集，合浦有珠還。 </rb> <rt>kūn  shān  wéi  yù  jí ， hé  pǔ  yǒu  zhū  hái 。</rt></ruby><BR>
<ruby><rb> 阮籍舊能爲眼白，老萊新愛着衣斑。 </rb> <rt>ruǎn  jí  jiù  néng  wèi  yǎn  bái ， lǎo  lái  xīn  ài  zhuó  yī  bān 。</rt></ruby><BR>
<ruby><rb> 棲遲避世人，草衣木食； </rb> <rt>qī  chí  bì  shì  rén ， cǎo  yī  mù  shí ；</rt></ruby><BR>
<ruby><rb> 窈窕傾城女，雲鬢花顏。 </rb> <rt>yǎo  tiǎo  qīng  chéng  nǚ ， yún  bìn  huā  yán 。</rt></ruby><BR></P>

<p>
<ruby><rb> 姚對宋，柳對顏，賞善對懲奸。 </rb> <rt>yáo  duì  sòng ， liǔ  duì  yán ， shǎng  shàn  duì  chéng  jiān 。</rt></ruby><BR>
<ruby><rb> 愁中對夢裏，巧慧對癡頑。 </rb> <rt>chóu  zhōng  duì  mèng  lǐ ， qiǎo  huì  duì  chī  wán 。</rt></ruby><BR>
<ruby><rb> 孔北海，謝東山，使越對徵蠻，淫聲聞濮上，離曲聽陽關。 </rb> <rt>kǒng  běi  hǎi ， xiè  dōng  shān ， shǐ  yuè  duì  zhēng  mán ， yín  shēng  wén  pú  shàng ， lí  qū  tīng  yáng  guān 。</rt></ruby><BR>
<ruby><rb> 驍將袍披仁貴白，小兒衣着老萊斑。 </rb> <rt>xiāo  jiāng  páo  pī  rén  guì  bái ， xiǎo  ér  yī  zhuó  lǎo  lái  bān 。</rt></ruby><BR>
<ruby><rb> 茅舍無人，難卻塵埃生榻上； </rb> <rt>máo  shè  wú  rén ， nán  què  chén  āi  shēng  tà  shàng ；</rt></ruby><BR>
<ruby><rb> 竹亭有客，尚留風月在窗間。 </rb> <rt>zhú  tíng  yǒu  kè ， shàng  liú  fēng  yuè  zài  chuāng  jiān 。</rt></ruby><BR></P>

</div>
