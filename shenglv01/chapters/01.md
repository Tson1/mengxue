## 一 東
---
<div>

<p>
<ruby><rb> 雲對雨，雪對風，晚照對晴空。 </rb> <rt>yún  duì  yǔ ， xuě  duì  fēng ， wǎn  zhào  duì  qíng  kōng 。</rt></ruby><BR>
<ruby><rb> 來鴻對去燕，宿鳥對鳴蟲。 </rb> <rt>lái  hóng  duì  qù  yàn ， sù  niǎo  duì  míng  chóng 。</rt></ruby><BR>
<ruby><rb> 三尺劍，六鈞弓，嶺北對江東。 </rb> <rt>sān  chǐ  jiàn ， liù  jūn  gōng ， lǐng  běi  duì  jiāng  dōng 。</rt></ruby><BR>
<ruby><rb> 人間清暑殿，天上廣寒宮。 </rb> <rt>rén  jiān  qīng  shǔ  diàn ， tiān  shàng  guǎng  hán  gōng 。</rt></ruby><BR>
<ruby><rb> 兩岸曉煙楊柳綠，一園春雨杏花紅。 </rb> <rt>liǎng  àn  xiǎo  yān  yáng  liǔ  lǜ ， yī  yuán  chūn  yǔ  xìng  huā  hóng 。</rt></ruby><BR>
<ruby><rb> 兩鬢風霜，途次早行之客； </rb> <rt>liǎng  bìn  fēng  shuāng ， tú  cì  zǎo  xíng  zhī  kè ；</rt></ruby><BR>
<ruby><rb> 一蓑煙雨，溪邊晚釣之翁。 </rb> <rt>yī  suō  yān  yǔ ， xī  biān  wǎn  diào  zhī  wēng 。</rt></ruby><BR></P>

<p>
<ruby><rb> 沿對革，異對同，白叟對黃童。 </rb> <rt>yán  duì  gé ， yì  duì  tóng ， bái  sǒu  duì  huáng  tóng 。</rt></ruby><BR>
<ruby><rb> 江風對海霧，牧子對漁翁。 </rb> <rt>jiāng  fēng  duì  hǎi  wù ， mù  zi  duì  yú  wēng 。</rt></ruby><BR>
<ruby><rb> 顏巷陋，阮途窮，冀北對遼東。 </rb> <rt>yán  xiàng  lòu ， ruǎn  tú  qióng ， jì  běi  duì  liáo  dōng 。</rt></ruby><BR>
<ruby><rb> 池中濯足水，門外打頭風。 </rb> <rt>chí  zhōng  zhuó  zú  shuǐ ， mén  wài  dǎ  tóu  fēng 。</rt></ruby><BR>
<ruby><rb> 樑帝講經同泰寺，漢皇置酒未央宮。 </rb> <rt>liáng  dì  jiǎng  jīng  tóng  tài  sì ， hàn  huáng  zhì  jiǔ  wèi  yāng  gōng 。</rt></ruby><BR>
<ruby><rb> 塵慮縈心，懶撫七絃綠綺； </rb> <rt>chén  lǜ  yíng  xīn ， lǎn  fǔ  qī  xián  lǜ  qǐ ；</rt></ruby><BR>
<ruby><rb> 霜華滿鬢，羞看百鍊青銅。 </rb> <rt>shuāng  huá  mǎn  bìn ， xiū  kàn  bǎi  liàn  qīng  tóng 。</rt></ruby><BR></P>

<p>
<ruby><rb> 貧對富，塞對通，野叟對溪童。 </rb> <rt>pín  duì  fù ， sāi  duì  tōng ， yě  sǒu  duì  xī  tóng 。</rt></ruby><BR>
<ruby><rb> 鬢皤對眉綠，齒皓對脣紅。 </rb> <rt>bìn  pó  duì  méi  lǜ ， chǐ  hào  duì  chún  hóng 。</rt></ruby><BR>
<ruby><rb> 天浩浩，日融融，佩劍對彎弓。 </rb> <rt>tiān  hào  hào ， rì  róng  róng ， pèi  jiàn  duì  wān  gōng 。</rt></ruby><BR>
<ruby><rb> 半溪流水綠，千樹落花紅。 </rb> <rt>bàn  xī  liú  shuǐ  lǜ ， qiān  shù  luò  huā  hóng 。</rt></ruby><BR>
<ruby><rb> 野渡燕穿楊柳雨，芳池魚戲芰荷風。 </rb> <rt>yě  dù  yàn  chuān  yáng  liǔ  yǔ ， fāng  chí  yú  xì  jì  hé  fēng 。</rt></ruby><BR>
<ruby><rb> 女子眉纖，額下現一彎新月； </rb> <rt>nǚ  zǐ  méi  xiān ， é  xià  xiàn  yī  wān  xīn  yuè ；</rt></ruby><BR>
<ruby><rb> 男兒氣壯，胸中吐萬丈長虹。 </rb> <rt>nán  ér  qì  zhuàng ， xiōng  zhōng  tǔ  wàn  zhàng  zhǎng  hóng 。</rt></ruby><BR></P>

</div>
