## 武職
---
<div>

<p>
<ruby><rb> 韓柳歐蘇，固文人之最著； </rb> <rt>hán  liǔ  ōu  sū ， gù  wén  rén  zhī  zuì  zhe ；</rt></ruby><BR>
<ruby><rb> 起翦頗牧，乃武將之多奇。 </rb> <rt>qǐ  jiǎn  pō  mù ， nǎi  wǔ  jiāng  zhī  duō  qí 。</rt></ruby><BR>
<ruby><rb> 范仲淹胸中具數萬甲兵，楚項羽江東有八千子弟。 </rb> <rt>fàn  zhòng  yān  xiōng  zhōng  jù  shù  wàn  jiǎ  bīng ， chǔ  xiàng  yǔ  jiāng  dōng  yǒu  bā  qiān  zǐ  dì 。</rt></ruby><BR>
<ruby><rb> 孫臏吳起，將略堪誇； </rb> <rt>sūn  bìn  wú  qǐ ， jiāng  lüè  kān  kuā ；</rt></ruby><BR>
<ruby><rb> 穰苴尉繚，兵機莫測。 </rb> <rt>ráng  jū  wèi  liáo ， bīng  jī  mò  cè 。</rt></ruby><BR>
<ruby><rb> 姜太公有《六韜》，黃石公有《三略》。 </rb> <rt>jiāng  tài  gōng  yǒu 《 liù  tāo 》， huáng  shí  gōng  yǒu 《 sān  lüè 》。</rt></ruby><BR>
<ruby><rb> 韓信將兵，多多益善； </rb> <rt>hán  xìn  jiāng  bīng ， duō  duō  yì  shàn ；</rt></ruby><BR>
<ruby><rb> 毛遂譏衆，碌碌無奇。 </rb> <rt>máo  suì  jī  zhòng ， lù  lù  wú  qí 。</rt></ruby><BR></P>

<p>
<ruby><rb> 大將曰干城，武士曰武弁。 </rb> <rt>dà  jiāng  yuē  gān  chéng ， wǔ  shì  yuē  wǔ  biàn 。</rt></ruby><BR>
<ruby><rb> 都督稱爲大鎮國，總兵稱爲大總戎。 </rb> <rt>dū  du  chēng  wèi  dà  zhèn  guó ， zǒng  bīng  chēng  wèi  dà  zǒng  róng 。</rt></ruby><BR>
<ruby><rb> 都閫即是都司，參戎即是參將。 </rb> <rt>dōu  kǔn  jí  shì  dū  sī ， cān  róng  jí  shì  cān  jiāng 。</rt></ruby><BR>
<ruby><rb> 千戶有戶侯之仰，百戶有百宰之稱。 </rb> <rt>qiān  hù  yǒu  hù  hóu  zhī  yǎng ， bǎi  hù  yǒu  bǎi  zǎi  zhī  chēng 。</rt></ruby><BR>
<ruby><rb> 以車爲戶曰轅門，顯揭戰功曰露布。 </rb> <rt>yǐ  chē  wèi  hù  yuē  yuán  mén ， xiǎn  jiē  zhàn  gōng  yuē  lù  bù 。</rt></ruby><BR>
<ruby><rb> 下殺上謂之弒，上伐下謂之徵。 </rb> <rt>xià  shā  shàng  wèi  zhī  shì ， shàng  fá  xià  wèi  zhī  zhēng 。</rt></ruby><BR></P>

<p>
<ruby><rb> 交鋒爲對壘，求和曰求成。 </rb> <rt>jiāo  fēng  wèi  duì  lěi ， qiú  hé  yuē  qiú  chéng 。</rt></ruby><BR>
<ruby><rb> 戰勝而回，謂之凱旋； </rb> <rt>zhàn  shèng  ér  huí ， wèi  zhī  kǎi  xuán ；</rt></ruby><BR>
<ruby><rb> 戰敗而走，謂之奔北。 </rb> <rt>zhàn  bài  ér  zǒu ， wèi  zhī  bēn  běi 。</rt></ruby><BR>
<ruby><rb> 爲君泄恨曰敵愾； </rb> <rt>wèi  jūn  xiè  hèn  yuē  dí  kài ；</rt></ruby><BR>
<ruby><rb> 爲國救難曰勤王。 </rb> <rt>wèi  guó  jiù  nán  yuē  qín  wáng 。</rt></ruby><BR>
<ruby><rb> 膽破心寒，比敵人懾服之狀； </rb> <rt>dǎn  pò  xīn  hán ， bǐ  dí  rén  shè  fú  zhī  zhuàng ；</rt></ruby><BR>
<ruby><rb> 風聲鶴唳，驚士卒敗北之魂。 </rb> <rt>fēng  shēng  hè  lì ， jīng  shì  zú  bài  běi  zhī  hún 。</rt></ruby><BR></P>

<p>
<ruby><rb> 漢馮異當論功，獨立大樹下，不誇己績； </rb> <rt>hàn  féng  yì  dāng  lùn  gōng ， dú  lì  dà  shù  xià ， bù  kuā  jǐ  jī ；</rt></ruby><BR>
<ruby><rb> 漢文帝嘗勞軍，親倖細柳營，按轡徐行。 </rb> <rt>hàn  wén  dì  cháng  láo  jūn ， qīn  xìng  xì  liǔ  yíng ， àn  pèi  xú  xíng 。</rt></ruby><BR>
<ruby><rb> 苻堅自誇將廣，投鞭可以斷流； </rb> <rt>fú  jiān  zì  kuā  jiāng  guǎng ， tóu  biān  kě  yǐ  duàn  liú ；</rt></ruby><BR>
<ruby><rb> 毛遂自薦才奇，處囊便當脫穎。 </rb> <rt>máo  suì  zì  jiàn  cái  qí ， chù  náng  biàn  dāng  tuō  yǐng 。</rt></ruby><BR>
<ruby><rb> 羞與噲等伍，韓信降作淮陰； </rb> <rt>xiū  yǔ  kuài  děng  wǔ ， hán  xìn  jiàng  zuò  huái  yīn ；</rt></ruby><BR>
<ruby><rb> 無面見江東，項羽羞歸故里。 </rb> <rt>wú  miàn  jiàn  jiāng  dōng ， xiàng  yǔ  xiū  guī  gù  lǐ 。</rt></ruby><BR>
<ruby><rb> 韓信受胯下之辱，張良有進履之謙。 </rb> <rt>hán  xìn  shòu  kuà  xià  zhī  rǔ ， zhāng  liáng  yǒu  jìn  lǚ  zhī  qiān 。</rt></ruby><BR>
<ruby><rb> 衛青爲牧豬之奴，樊噲爲屠狗之輩。 </rb> <rt>wèi  qīng  wèi  mù  zhū  zhī  nú ， fán  kuài  wèi  tú  gǒu  zhī  bèi 。</rt></ruby><BR>
<ruby><rb> 求士莫求全，毋以二卵棄干城之將； </rb> <rt>qiú  shì  mò  qiú  quán ， wú  yǐ  èr  luǎn  qì  gān  chéng  zhī  jiāng ；</rt></ruby><BR>
<ruby><rb> 用人如用木，毋以寸朽棄連抱之材。 </rb> <rt>yòng  rén  rú  yòng  mù ， wú  yǐ  cùn  xiǔ  qì  lián  bào  zhī  cái 。</rt></ruby><BR>
<ruby><rb> 總之君子之身，可大可小； </rb> <rt>zǒng  zhī  jūn  zǐ  zhī  shēn ， kě  dà  kě  xiǎo ；</rt></ruby><BR>
<ruby><rb> 丈夫之志，能屈能伸。 </rb> <rt>zhàng  fū  zhī  zhì ， néng  qū  néng  shēn 。</rt></ruby><BR>
<ruby><rb> 自古英雄，難以枚舉； </rb> <rt>zì  gǔ  yīng  xióng ， nán  yǐ  méi  jǔ ；</rt></ruby><BR>
<ruby><rb> 欲詳將略，須讀《武經》。 </rb> <rt>yù  xiáng  jiāng  lüè ， xū  dú 《 wǔ  jīng 》。</rt></ruby><BR></P>

</div>
