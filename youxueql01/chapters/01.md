## 天文
---
<div>

<p>
<ruby><rb> 混沌初開，乾坤始奠。 </rb> <rt>hùn  dùn  chū  kāi ， qián  kūn  shǐ  diàn 。</rt></ruby><BR>
<ruby><rb> 氣之輕清上浮者爲天，氣之重濁下凝者爲地。 </rb> <rt>qì  zhī  qīng  qīng  shàng  fú  zhě  wèi  tiān ， qì  zhī  zhòng  zhuó  xià  níng  zhě  wèi  dì 。</rt></ruby><BR>
<ruby><rb> 日月五星，謂之七政； </rb> <rt>rì  yuè  wǔ  xīng ， wèi  zhī  qī  zhèng ；</rt></ruby><BR>
<ruby><rb> 天地與人，謂之三才。 </rb> <rt>tiān  dì  yǔ  rén ， wèi  zhī  sān  cái 。</rt></ruby><BR>
<ruby><rb> 日爲衆陽之宗，月乃太陰之象。 </rb> <rt>rì  wèi  zhòng  yáng  zhī  zōng ， yuè  nǎi  tài  yīn  zhī  xiàng 。</rt></ruby><BR>
<ruby><rb> 虹名螮蝀，乃天地之淫氣； </rb> <rt>hóng  míng  dì  dōng ， nǎi  tiān  dì  zhī  yín  qì ；</rt></ruby><BR>
<ruby><rb> 月裏蟾蜍是月魄之精光。 </rb> <rt>yuè  lǐ  chán  chú  shì  yuè  pò  zhī  jīng  guāng 。</rt></ruby><BR></P>

<p>
<ruby><rb> 風欲起而石燕飛，天將雨而商羊舞。 </rb> <rt>fēng  yù  qǐ  ér  shí  yàn  fēi ， tiān  jiāng  yǔ  ér  shāng  yáng  wǔ 。</rt></ruby><BR>
<ruby><rb> 旋風名爲羊角，閃電號曰雷鞭。 </rb> <rt>xuán  fēng  míng  wèi  yáng  jiǎo ， shǎn  diàn  hào  yuē  léi  biān 。</rt></ruby><BR>
<ruby><rb> 青女乃霜之神，素娥即月之號。 </rb> <rt>qīng  nǚ  nǎi  shuāng  zhī  shén ， sù  é  jí  yuè  zhī  hào 。</rt></ruby><BR>
<ruby><rb> 雷部至捷之鬼曰律令，雷部推車之女回阿香。 </rb> <rt>léi  bù  zhì  jié  zhī  guǐ  yuē  lǜ  lìng ， léi  bù  tuī  chē  zhī  nǚ  huí  ā  xiāng 。</rt></ruby><BR>
<ruby><rb> 雲師系是豐隆，雪神乃是滕六。 </rb> <rt>yún  shī  xì  shì  fēng  lóng ， xuě  shén  nǎi  shì  téng  liù 。</rt></ruby><BR>
<ruby><rb> 歘火、謝仙，俱掌雷火； </rb> <rt>chuā  huǒ 、 xiè  xiān ， jù  zhǎng  léi  huǒ ；</rt></ruby><BR>
<ruby><rb> 飛廉、箕伯，悉是風神。 </rb> <rt>fēi  lián 、 jī  bó ， xī  shì  fēng  shén 。</rt></ruby><BR></P>

<p>
<ruby><rb> 列缺乃電之神，望舒是月之御。 </rb> <rt>liè  quē  nǎi  diàn  zhī  shén ， wàng  shū  shì  yuè  zhī  yù 。</rt></ruby><BR>
<ruby><rb> 甘霖、甘澍，僅指時雨； </rb> <rt>gān  lín 、 gān  shù ， jǐn  zhǐ  shí  yǔ ；</rt></ruby><BR>
<ruby><rb> 玄穹、彼蒼，悉稱上天。 </rb> <rt>xuán  qióng 、 bǐ  cāng ， xī  chēng  shàng  tiān 。</rt></ruby><BR>
<ruby><rb> 雪花飛六出，先兆豐年； </rb> <rt>xuě  huā  fēi  liù  chū ， xiān  zhào  fēng  nián ；</rt></ruby><BR>
<ruby><rb> 日上已三竿，乃雲時晏。 </rb> <rt>rì  shàng  yǐ  sān  gān ， nǎi  yún  shí  yàn 。</rt></ruby><BR>
<ruby><rb> 蜀犬吠日，比人所見甚稀； </rb> <rt>shǔ  quǎn  fèi  rì ， bǐ  rén  suǒ  jiàn  shén  xī ；</rt></ruby><BR>
<ruby><rb> 吳牛喘月，笑人畏懼過甚。 </rb> <rt>wú  niú  chuǎn  yuè ， xiào  rén  wèi  jù  guò  shén 。</rt></ruby><BR></P>

<p>
<ruby><rb> 望切者，若雲霓之望； </rb> <rt>wàng  qiè  zhě ， ruò  yún  ní  zhī  wàng ；</rt></ruby><BR>
<ruby><rb> 恩深者，如雨露之恩。 </rb> <rt>ēn  shēn  zhě ， rú  yǔ  lù  zhī  ēn 。</rt></ruby><BR>
<ruby><rb> 參商二星，其出沒不相見； </rb> <rt>cān  shāng  èr  xīng ， qí  chū  méi  bù  xiāng  jiàn ；</rt></ruby><BR>
<ruby><rb> 牛女兩宿，惟七夕一相逢。 </rb> <rt>niú  nǚ  liǎng  sù ， wéi  qī  xī  yī  xiāng  féng 。</rt></ruby><BR>
<ruby><rb> 后羿妻，奔月宮而爲嫦娥； </rb> <rt>hòu  yì  qī ， bēn  yuè  gōng  ér  wèi  cháng  é ；</rt></ruby><BR>
<ruby><rb> 傅說死，其精神託於箕尾。 </rb> <rt>fù  shuō  sǐ ， qí  jīng  shén  tuō  yú  jī  wěi 。</rt></ruby><BR>
<ruby><rb> 披星戴月，謂早夜之奔馳； </rb> <rt>pī  xīng  dài  yuè ， wèi  zǎo  yè  zhī  bēn  chí ；</rt></ruby><BR>
<ruby><rb> 沐雨櫛風，謂風塵之勞苦。 </rb> <rt>mù  yǔ  zhì  fēng ， wèi  fēng  chén  zhī  láo  kǔ 。</rt></ruby><BR>
<ruby><rb> 事非有意，譬如雲出無心； </rb> <rt>shì  fēi  yǒu  yì ， pì  rú  yún  chū  wú  xīn ；</rt></ruby><BR>
<ruby><rb> 恩可遍施，乃曰陽春有腳。 </rb> <rt>ēn  kě  biàn  shī ， nǎi  yuē  yáng  chūn  yǒu  jiǎo 。</rt></ruby><BR></P>

<p>
<ruby><rb> 饋物致敬，曰敢效獻曝之忱； </rb> <rt>kuì  wù  zhì  jìng ， yuē  gǎn  xiào  xiàn  pù  zhī  chén ；</rt></ruby><BR>
<ruby><rb> 託人轉移，曰全賴回天之力。 </rb> <rt>tuō  rén  zhuǎn  yí ， yuē  quán  lài  huí  tiān  zhī  lì 。</rt></ruby><BR>
<ruby><rb> 感救死之恩，曰再造； </rb> <rt>gǎn  jiù  sǐ  zhī  ēn ， yuē  zài  zào ；</rt></ruby><BR>
<ruby><rb> 誦再生之德，曰二天。 </rb> <rt>sòng  zài  shēng  zhī  dé ， yuē  èr  tiān 。</rt></ruby><BR>
<ruby><rb> 勢易盡者若冰山，事相懸者如天壤。 </rb> <rt>shì  yì  jǐn  zhě  ruò  bīng  shān ， shì  xiāng  xuán  zhě  rú  tiān  rǎng 。</rt></ruby><BR>
<ruby><rb> 晨星謂賢人廖落，雷同謂言語相符。 </rb> <rt>chén  xīng  wèi  xián  rén  liào  luò ， léi  tóng  wèi  yán  yǔ  xiāng  fú 。</rt></ruby><BR>
<ruby><rb> 心多過慮，何異杞人憂天； </rb> <rt>xīn  duō  guò  lǜ ， hé  yì  qǐ  rén  yōu  tiān ；</rt></ruby><BR>
<ruby><rb> 事不量力，不殊夸父追回。 </rb> <rt>shì  bù  liàng  lì ， bù  shū  kuā  fù  zhuī  huí 。</rt></ruby><BR></P>

<p>
<ruby><rb> 如夏日之可畏，是謂趙盾； </rb> <rt>rú  xià  rì  zhī  kě  wèi ， shì  wèi  zhào  dùn ；</rt></ruby><BR>
<ruby><rb> 如冬日之可愛，是謂趙衰。 </rb> <rt>rú  dōng  rì  zhī  kě  ài ， shì  wèi  zhào  shuāi 。</rt></ruby><BR>
<ruby><rb> 齊婦含冤，三年不雨； </rb> <rt>qí  fù  hán  yuān ， sān  nián  bù  yǔ ；</rt></ruby><BR>
<ruby><rb> 鄒衍下獄，六月飛霜。 </rb> <rt>zōu  yǎn  xià  yù ， liù  yuè  fēi  shuāng 。</rt></ruby><BR>
<ruby><rb> 父仇不共戴天，子道須當愛日。 </rb> <rt>fù  chóu  bù  gòng  dài  tiān ， zǐ  dào  xū  dāng  ài  rì 。</rt></ruby><BR></P>

<p>
<ruby><rb> 盛世黎民，嬉遊於光天化日之下； </rb> <rt>shèng  shì  lí  mín ， xī  yóu  yú  guāng  tiān  huà  rì  zhī  xià ；</rt></ruby><BR>
<ruby><rb> 太平天子，上召夫景星慶雲之祥。 </rb> <rt>tài  píng  tiān  zǐ ， shàng  zhào  fū  jǐng  xīng  qìng  yún  zhī  xiáng 。</rt></ruby><BR>
<ruby><rb> 夏時大禹在位，上天雨金； </rb> <rt>xià  shí  dà  yǔ  zài  wèi ， shàng  tiān  yù  jīn ；</rt></ruby><BR>
<ruby><rb> 春秋孝經既成，赤虹化玉。 </rb> <rt>chūn  qiū  xiào  jīng  jì  chéng ， chì  hóng  huà  yù 。</rt></ruby><BR>
<ruby><rb> 箕好風，畢好雨，比庶人願欲不同； </rb> <rt>jī  hǎo  fēng ， bì  hǎo  yǔ ， bǐ  shù  rén  yuàn  yù  bù  tóng ；</rt></ruby><BR>
<ruby><rb> 風從虎，雲從龍，比君臣會合不偶。 </rb> <rt>fēng  cóng  hǔ ， yún  cóng  lóng ， bǐ  jūn  chén  huì  hé  bù  ǒu 。</rt></ruby><BR>
<ruby><rb> 雨暘時若，系是休徵； </rb> <rt>yǔ  yáng  shí  ruò ， xì  shì  xiū  zhēng ；</rt></ruby><BR>
<ruby><rb> 天地交泰，稱斯盛世。 </rb> <rt>tiān  dì  jiāo  tài ， chēng  sī  shèng  shì 。</rt></ruby><BR></P>

</div>
