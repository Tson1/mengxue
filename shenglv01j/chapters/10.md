## 十 灰
---
<div>

<p>
<ruby><rb> 增对损，闭对开，碧草对苍苔。 </rb> <rt>zēng  duì  sǔn ， bì  duì  kāi ， bì  cǎo  duì  cāng  tái 。</rt></ruby><BR>
<ruby><rb> 书籤对笔架，两曜对三台。 </rb> <rt>shū  qiān  duì  bǐ  jià ， liǎng  yào  duì  sān  tái 。</rt></ruby><BR>
<ruby><rb> 周召虎，宋桓魋，阆苑对蓬莱。 </rb> <rt>zhōu  zhào  hǔ ， sòng  huán  tuí ， làng  yuàn  duì  péng  lái 。</rt></ruby><BR>
<ruby><rb> 薰风生殿阁，皓月照楼台。 </rb> <rt>xūn  fēng  shēng  diàn  gé ， hào  yuè  zhào  lóu  tái 。</rt></ruby><BR>
<ruby><rb> 却马汉文思罢献，吞蝗唐太冀移灾。 </rb> <rt>què  mǎ  hàn  wén  sī  bà  xiàn ， tūn  huáng  táng  tài  jì  yí  zāi 。</rt></ruby><BR>
<ruby><rb> 照耀八荒，赫赫丽天秋日； </rb> <rt>zhào  yào  bā  huāng ， hè  hè  lì  tiān  qiū  rì ；</rt></ruby><BR>
<ruby><rb> 震惊百里，轰轰出地春雷。 </rb> <rt>zhèn  jīng  bǎi  lǐ ， hōng  hōng  chū  dì  chūn  léi 。</rt></ruby><BR></p>

<p>
<ruby><rb> 沙对水，火对灰，雨雪对风雷。 </rb> <rt>shā  duì  shuǐ ， huǒ  duì  huī ， yǔ  xuě  duì  fēng  léi 。</rt></ruby><BR>
<ruby><rb> 书淫对传癖，水浒对岩隈。 </rb> <rt>shū  yín  duì  chuán  pǐ ， shuǐ  hǔ  duì  yán  wēi 。</rt></ruby><BR>
<ruby><rb> 歌旧曲，酿新醅，舞馆对歌台。 </rb> <rt>gē  jiù  qū ， niàng  xīn  pēi ， wǔ  guǎn  duì  gē  tái 。</rt></ruby><BR>
<ruby><rb> 春棠经雨放，秋菊傲霜开。 </rb> <rt>chūn  táng  jīng  yǔ  fàng ， qiū  jú  ào  shuāng  kāi 。</rt></ruby><BR>
<ruby><rb> 作酒固难忘麴櫱，调羹必要用盐梅。 </rb> <rt>zuò  jiǔ  gù  nán  wàng  qū  niè ， diào  gēng  bì  yào  yòng  yán  méi 。</rt></ruby><BR>
<ruby><rb> 月满庾楼，据胡牀而可玩； </rb> <rt>yuè  mǎn  yǔ  lóu ， jù  hú  chuáng  ér  kě  wán ；</rt></ruby><BR>
<ruby><rb> 花开唐苑，轰羯鼓以奚催。 </rb> <rt>huā  kāi  táng  yuàn ， hōng  jié  gǔ  yǐ  xī  cuī 。</rt></ruby><BR></p>

<p>
<ruby><rb> 休对咎，福对灾，象箸对犀杯。 </rb> <rt>xiū  duì  jiù ， fú  duì  zāi ， xiàng  zhù  duì  xī  bēi 。</rt></ruby><BR>
<ruby><rb> 宫花对御柳，峻阁对高台。 </rb> <rt>gōng  huā  duì  yù  liǔ ， jùn  gé  duì  gāo  tái 。</rt></ruby><BR>
<ruby><rb> 花蓓蕾，草根荄，剔藓对剜苔。 </rb> <rt>huā  bèi  lěi ， cǎo  gēn  gāi ， tī  xiǎn  duì  wān  tái 。</rt></ruby><BR>
<ruby><rb> 雨前庭蚁闹，霜后阵鸿哀。 </rb> <rt>yǔ  qián  tíng  yǐ  nào ， shuāng  hòu  zhèn  hóng  āi 。</rt></ruby><BR>
<ruby><rb> 元亮南窗今日傲，孙弘东阁几时开。 </rb> <rt>yuán  liàng  nán  chuāng  jīn  rì  ào ， sūn  hóng  dōng  gé  jǐ  shí  kāi 。</rt></ruby><BR>
<ruby><rb> 平展青茵，野外茸茸软草； </rb> <rt>píng  zhǎn  qīng  yīn ， yě  wài  róng  róng  ruǎn  cǎo ；</rt></ruby><BR>
<ruby><rb> 高张翠幄，庭前鬱郁凉槐。 </rb> <rt>gāo  zhāng  cuì  wò ， tíng  qián  yù  yù  liáng  huái 。</rt></ruby><BR></p>

</div>
