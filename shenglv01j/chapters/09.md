## 九 佳
---
<div>

<p>
<ruby><rb> 河对海，汉对淮，赤岸对朱崖。 </rb> <rt>hé  duì  hǎi ， hàn  duì  huái ， chì  àn  duì  zhū  yá 。</rt></ruby><BR>
<ruby><rb> 鹭飞对鱼跃，宝钿对金钗。 </rb> <rt>lù  fēi  duì  yú  yuè ， bǎo  tián  duì  jīn  chāi 。</rt></ruby><BR>
<ruby><rb> 鱼圉圉，鸟喈喈，草履对芒鞋。 </rb> <rt>yú  yǔ  yǔ ， niǎo  jiē  jiē ， cǎo  lǚ  duì  máng  xié 。</rt></ruby><BR>
<ruby><rb> 古贤尝笃厚，时辈喜诙谐。 </rb> <rt>gǔ  xián  cháng  dǔ  hòu ， shí  bèi  xǐ  huī  xié 。</rt></ruby><BR>
<ruby><rb> 孟训文公谈性善，颜师孔子问心斋。 </rb> <rt>mèng  xùn  wén  gōng  tán  xìng  shàn ， yán  shī  kǒng  zǐ  wèn  xīn  zhāi 。</rt></ruby><BR>
<ruby><rb> 缓抚琴絃，像流莺而并语； </rb> <rt>huǎn  fǔ  qín  xián ， xiàng  liú  yīng  ér  bìng  yǔ ；</rt></ruby><BR>
<ruby><rb> 斜排筝柱。 </rb> <rt>xié  pái  zhēng  zhù 。</rt></ruby><BR>
<ruby><rb> 类过雁之相挨。 </rb> <rt>lèi  guò  yàn  zhī  xiāng  āi 。</rt></ruby><BR></p>

<p>
<ruby><rb> 丰对俭，等对差，布袄对荆钗。 </rb> <rt>fēng  duì  jiǎn ， děng  duì  chà ， bù  ǎo  duì  jīng  chāi 。</rt></ruby><BR>
<ruby><rb> 雁行对鱼阵，榆塞对兰崖。 </rb> <rt>yàn  háng  duì  yú  zhèn ， yú  sāi  duì  lán  yá 。</rt></ruby><BR>
<ruby><rb> 挑荠女，採莲娃，菊径对苔阶。 </rb> <rt>tiāo  jì  nǚ ， cǎi  lián  wá ， jú  jìng  duì  tái  jiē 。</rt></ruby><BR>
<ruby><rb> 诗成六义备，乐奏八音谐。 </rb> <rt>shī  chéng  liù  yì  bèi ， lè  zòu  bā  yīn  xié 。</rt></ruby><BR>
<ruby><rb> 造律吏哀秦法酷，知音人说郑声哇。 </rb> <rt>zào  lǜ  lì  āi  qín  fǎ  kù ， zhī  yīn  rén  shuō  zhèng  shēng  wa 。</rt></ruby><BR>
<ruby><rb> 天欲飞霜，塞上有鸿行已过； </rb> <rt>tiān  yù  fēi  shuāng ， sāi  shàng  yǒu  hóng  xíng  yǐ  guò ；</rt></ruby><BR>
<ruby><rb> 云将作雨，庭前多蚁阵先排。 </rb> <rt>yún  jiāng  zuò  yǔ ， tíng  qián  duō  yǐ  zhèn  xiān  pái 。</rt></ruby><BR></p>

<p>
<ruby><rb> 城对市，巷对街，破屋对空阶。 </rb> <rt>chéng  duì  shì ， xiàng  duì  jiē ， pò  wū  duì  kōng  jiē 。</rt></ruby><BR>
<ruby><rb> 桃枝对桂叶，砌蚓对牆蜗。 </rb> <rt>táo  zhī  duì  guì  yè ， qì  yǐn  duì  qiáng  wō 。</rt></ruby><BR>
<ruby><rb> 梅可望，橘堪怀，季路对高柴。 </rb> <rt>méi  kě  wàng ， jú  kān  huái ， jì  lù  duì  gāo  chái 。</rt></ruby><BR>
<ruby><rb> 花藏沽酒市，竹映读书斋。 </rb> <rt>huā  cáng  gū  jiǔ  shì ， zhú  yìng  dú  shū  zhāi 。</rt></ruby><BR>
<ruby><rb> 马首不容孤竹扣，车轮终就洛阳埋。 </rb> <rt>mǎ  shǒu  bù  róng  gū  zhú  kòu ， chē  lún  zhōng  jiù  luò  yáng  mái 。</rt></ruby><BR>
<ruby><rb> 朝宰锦衣，贵束乌犀之带； </rb> <rt>cháo  zǎi  jǐn  yī ， guì  shù  wū  xī  zhī  dài ；</rt></ruby><BR>
<ruby><rb> 宫人宝髻，宜簪白燕之钗。 </rb> <rt>gōng  rén  bǎo  jì ， yí  zān  bái  yàn  zhī  chāi 。</rt></ruby><BR></p>

</div>
