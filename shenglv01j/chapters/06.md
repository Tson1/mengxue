## 六 鱼
---
<div>

<p>
<ruby><rb> 无对有，实对虚，作赋对观书。 </rb> <rt>wú  duì  yǒu ， shí  duì  xū ， zuò  fù  duì  guān  shū 。</rt></ruby><BR>
<ruby><rb> 绿窗对朱户，宝马对香车。 </rb> <rt>lǜ  chuāng  duì  zhū  hù ， bǎo  mǎ  duì  xiāng  chē 。</rt></ruby><BR>
<ruby><rb> 伯乐马，浩然驴，弋雁对求鱼。 </rb> <rt>bó  lè  mǎ ， hào  rán  lǘ ， yì  yàn  duì  qiú  yú 。</rt></ruby><BR>
<ruby><rb> 分金齐鲍叔，奉璧蔺相如。 </rb> <rt>fēn  jīn  qí  bào  shū ， fèng  bì  lìn  xiàng  rú 。</rt></ruby><BR>
<ruby><rb> 掷地金声孙绰赋，迴文锦字窦滔书。 </rb> <rt>zhì  dì  jīn  shēng  sūn  chuò  fù ， huí  wén  jǐn  zì  dòu  tāo  shū 。</rt></ruby><BR>
<ruby><rb> 未遇殷宗，胥靡困傅岩之筑； </rb> <rt>wèi  yù  yīn  zōng ， xū  mí  kùn  fù  yán  zhī  zhú ；</rt></ruby><BR>
<ruby><rb> 既逢周后，太公舍渭水之渔。 </rb> <rt>jì  féng  zhōu  hòu ， tài  gōng  shě  wèi  shuǐ  zhī  yú 。</rt></ruby><BR></p>

<p>
<ruby><rb> 终对始，疾对徐，短褐对华裾。 </rb> <rt>zhōng  duì  shǐ ， jí  duì  xú ， duǎn  hè  duì  huá  jū 。</rt></ruby><BR>
<ruby><rb> 六朝对三国，天禄对石渠。 </rb> <rt>liù  cháo  duì  sān  guó ， tiān  lù  duì  shí  qú 。</rt></ruby><BR>
<ruby><rb> 千字策，八行书，有若对相如。 </rb> <rt>qiān  zì  cè ， bā  háng  shū ， yǒu  ruò  duì  xiàng  rú 。</rt></ruby><BR>
<ruby><rb> 花残无戏蝶，藻密有潜鱼。 </rb> <rt>huā  cán  wú  xì  dié ， zǎo  mì  yǒu  qián  yú 。</rt></ruby><BR>
<ruby><rb> 落叶舞风高复下，小荷浮水卷还舒。 </rb> <rt>luò  yè  wǔ  fēng  gāo  fù  xià ， xiǎo  hé  fú  shuǐ  juǎn  hái  shū 。</rt></ruby><BR>
<ruby><rb> 爱见人长，共服宣尼休假盖； </rb> <rt>ài  jiàn  rén  zhǎng ， gòng  fú  xuān  ní  xiū  jià  gài ；</rt></ruby><BR>
<ruby><rb> 恐彰己吝，谁知阮裕竟焚车。 </rb> <rt>kǒng  zhāng  jǐ  lìn ， shuí  zhī  ruǎn  yù  jìng  fén  chē 。</rt></ruby><BR></p>

<p>
<ruby><rb> 麟对凤，鳖对鱼，内史对中书。 </rb> <rt>lín  duì  fèng ， biē  duì  yú ， nèi  shǐ  duì  zhōng  shū 。</rt></ruby><BR>
<ruby><rb> 犁锄对耒耜，畎浍对郊墟。 </rb> <rt>lí  chú  duì  lěi  sì ， quǎn  huì  duì  jiāo  xū 。</rt></ruby><BR>
<ruby><rb> 犀角带，象牙梳，驷马对安车。 </rb> <rt>xī  jiǎo  dài ， xiàng  yá  shū ， sì  mǎ  duì  ān  chē 。</rt></ruby><BR>
<ruby><rb> 青衣能报赦，黄耳解传书。 </rb> <rt>qīng  yī  néng  bào  shè ， huáng  ěr  jiě  chuán  shū 。</rt></ruby><BR>
<ruby><rb> 庭畔有人持短剑，门前无客曳长裾。 </rb> <rt>tíng  pàn  yǒu  rén  chí  duǎn  jiàn ， mén  qián  wú  kè  yè  zhǎng  jū 。</rt></ruby><BR>
<ruby><rb> 波浪拍船，骇舟人之水宿； </rb> <rt>bō  làng  pāi  chuán ， hài  zhōu  rén  zhī  shuǐ  sù ；</rt></ruby><BR>
<ruby><rb> 峯峦绕舍，乐隐者之山居。 </rb> <rt>fēng  luán  rào  shě ， lè  yǐn  zhě  zhī  shān  jū 。</rt></ruby><BR></p>

</div>
