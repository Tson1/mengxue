## 十四 寒
---
<div>

<p>
<ruby><rb> 多对少，易对难，虎踞对龙蟠。 </rb> <rt>duō  duì  shǎo ， yì  duì  nán ， hǔ  jù  duì  lóng  pán 。</rt></ruby><BR>
<ruby><rb> 龙舟对凤辇，白鹤对青鸾。 </rb> <rt>lóng  zhōu  duì  fèng  niǎn ， bái  hè  duì  qīng  luán 。</rt></ruby><BR>
<ruby><rb> 风淅淅，露漙漙，绣毂对雕鞍。 </rb> <rt>fēng  xī  xī ， lù  tuán  tuán ， xiù  gǔ  duì  diāo  ān 。</rt></ruby><BR>
<ruby><rb> 鱼游荷叶沼，鹭立蓼花滩。 </rb> <rt>yú  yóu  hé  yè  zhǎo ， lù  lì  liǎo  huā  tān 。</rt></ruby><BR>
<ruby><rb> 有酒阮貂奚用解，无鱼冯铗必须弹。 </rb> <rt>yǒu  jiǔ  ruǎn  diāo  xī  yòng  jiě ， wú  yú  féng  jiá  bì  xū  dàn 。</rt></ruby><BR>
<ruby><rb> 丁固梦鬆，柯叶忽然生腹上； </rb> <rt>dīng  gù  mèng  sōng ， kē  yè  hū  rán  shēng  fù  shàng ；</rt></ruby><BR>
<ruby><rb> 文郎画竹，枝梢倏尔长毫端。 </rb> <rt>wén  láng  huà  zhú ， zhī  shāo  shū  ěr  zhǎng  háo  duān 。</rt></ruby><BR></p>

<p>
<ruby><rb> 寒对暑，溼对干，鲁隐对齐桓。 </rb> <rt>hán  duì  shǔ ， shī  duì  gàn ， lǔ  yǐn  duì  qí  huán 。</rt></ruby><BR>
<ruby><rb> 寒毡对暖席，夜饮对晨餐。 </rb> <rt>hán  zhān  duì  nuǎn  xí ， yè  yǐn  duì  chén  cān 。</rt></ruby><BR>
<ruby><rb> 叔子带，仲由冠，郏鄏对邯郸。 </rb> <rt>shū  zǐ  dài ， zhòng  yóu  guān ， jiá  rǔ  duì  hán  dān 。</rt></ruby><BR>
<ruby><rb> 嘉禾忧夏旱，衰柳耐秋寒。 </rb> <rt>jiā  hé  yōu  xià  hàn ， shuāi  liǔ  nài  qiū  hán 。</rt></ruby><BR>
<ruby><rb> 杨柳绿遮元亮宅，杏花红映仲尼坛。 </rb> <rt>yáng  liǔ  lǜ  zhē  yuán  liàng  zhái ， xìng  huā  hóng  yìng  zhòng  ní  tán 。</rt></ruby><BR>
<ruby><rb> 江水流长，环绕似青罗带； </rb> <rt>jiāng  shuǐ  liú  zhǎng ， huán  rào  shì  qīng  luó  dài ；</rt></ruby><BR>
<ruby><rb> 海蟾轮满，澄明如白玉盘。 </rb> <rt>hǎi  chán  lún  mǎn ， chéng  míng  rú  bái  yù  pán 。</rt></ruby><BR></p>

<p>
<ruby><rb> 横对竖，窄对宽，黑志对弹丸。 </rb> <rt>héng  duì  shù ， zhǎi  duì  kuān ， hēi  zhì  duì  dàn  wán 。</rt></ruby><BR>
<ruby><rb> 朱帘对画栋，彩槛对雕栏。 </rb> <rt>zhū  lián  duì  huà  dòng ， cǎi  kǎn  duì  diāo  lán 。</rt></ruby><BR>
<ruby><rb> 春既老，夜将阑，百辟对千官。 </rb> <rt>chūn  jì  lǎo ， yè  jiāng  lán ， bǎi  pì  duì  qiān  guān 。</rt></ruby><BR>
<ruby><rb> 怀仁称足足，抱义美般般。 </rb> <rt>huái  rén  chēng  zú  zú ， bào  yì  měi  bān  bān 。</rt></ruby><BR>
<ruby><rb> 好马君王曾市骨，食猪处士仅思肝。 </rb> <rt>hǎo  mǎ  jūn  wáng  céng  shì  gǔ ， shí  zhū  chù  shì  jǐn  sī  gān 。</rt></ruby><BR>
<ruby><rb> 世仰双仙，元礼舟中携郭泰，人称连壁，夏侯车上并潘安。 </rb> <rt>shì  yǎng  shuāng  xiān ， yuán  lǐ  zhōu  zhōng  xié  guō  tài ， rén  chēng  lián  bì ， xià  hóu  chē  shàng  bìng  pān  ān 。</rt></ruby><BR></p>

</div>
