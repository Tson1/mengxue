## 一 先
---
<div>

<p>
<ruby><rb> 晴對雨，地對天，天地對山川。 </rb> <rt>qíng  duì  yǔ ， dì  duì  tiān ， tiān  dì  duì  shān  chuān 。</rt></ruby><BR>
<ruby><rb> 山川對草木，赤壁對青田。 </rb> <rt>shān  chuān  duì  cǎo  mù ， chì  bì  duì  qīng  tián 。</rt></ruby><BR>
<ruby><rb> 郟鄏鼎，武城弦，木筆對苔錢。 </rb> <rt>jiá  rǔ  dǐng ， wǔ  chéng  xián ， mù  bǐ  duì  tái  qián 。</rt></ruby><BR>
<ruby><rb> 金城三月柳，玉井九秋蓮。 </rb> <rt>jīn  chéng  sān  yuè  liǔ ， yù  jǐng  jiǔ  qiū  lián 。</rt></ruby><BR>
<ruby><rb> 何處春朝風景好，誰家秋夜月華圓。 </rb> <rt>hé  chù  chūn  cháo  fēng  jǐng  hǎo ， shuí  jiā  qiū  yè  yuè  huá  yuán 。</rt></ruby><BR>
<ruby><rb> 珠綴花梢，千點薔薇香露； </rb> <rt>zhū  zhuì  huā  shāo ， qiān  diǎn  qiáng  wēi  xiāng  lù ；</rt></ruby><BR>
<ruby><rb> 練橫樹杪，幾絲楊柳殘煙。 </rb> <rt>liàn  héng  shù  miǎo ， jǐ  sī  yáng  liǔ  cán  yān 。</rt></ruby><BR></P>

<p>
<ruby><rb> 前對後，後對先，衆醜對孤妍。 </rb> <rt>qián  duì  hòu ， hòu  duì  xiān ， zhòng  chǒu  duì  gū  yán 。</rt></ruby><BR>
<ruby><rb> 鶯簧對蝶板，虎穴對龍淵。 </rb> <rt>yīng  huáng  duì  dié  bǎn ， hǔ  xué  duì  lóng  yuān 。</rt></ruby><BR>
<ruby><rb> 擊石磬，觀韋編，鼠目對鳶肩。 </rb> <rt>jī  shí  qìng ， guān  wéi  biān ， shǔ  mù  duì  yuān  jiān 。</rt></ruby><BR>
<ruby><rb> 春園花柳地，秋沼芰荷天。 </rb> <rt>chūn  yuán  huā  liǔ  dì ， qiū  zhǎo  jì  hé  tiān 。</rt></ruby><BR>
<ruby><rb> 白羽頻揮閒客坐，烏紗半墜醉翁眠。 </rb> <rt>bái  yǔ  pín  huī  xián  kè  zuò ， wū  shā  bàn  zhuì  zuì  wēng  mián 。</rt></ruby><BR>
<ruby><rb> 野店幾家，羊角風搖沽酒旆； </rb> <rt>yě  diàn  jǐ  jiā ， yáng  jiǎo  fēng  yáo  gū  jiǔ  pèi ；</rt></ruby><BR>
<ruby><rb> 長川一帶，鴨頭波泛賣魚船。 </rb> <rt>zhǎng  chuān  yī  dài ， yā  tóu  bō  fàn  mài  yú  chuán 。</rt></ruby><BR></P>

<p>
<ruby><rb> 離對坎，震對乾，一日對千年，堯天對舜日，蜀水對秦川。 </rb> <rt>lí  duì  kǎn ， zhèn  duì  gān ， yī  rì  duì  qiān  nián ， yáo  tiān  duì  shùn  rì ， shǔ  shuǐ  duì  qín  chuān 。</rt></ruby><BR>
<ruby><rb> 蘇武節，鄭虔氈，澗壑對林泉。 </rb> <rt>sū  wǔ  jié ， zhèng  qián  zhān ， jiàn  hè  duì  lín  quán 。</rt></ruby><BR>
<ruby><rb> 揮戈能退日，持管莫窺天。 </rb> <rt>huī  gē  néng  tuì  rì ， chí  guǎn  mò  kuī  tiān 。</rt></ruby><BR>
<ruby><rb> 寒食芳辰花爛熳，中秋佳節月嬋娟。 </rb> <rt>hán  shí  fāng  chén  huā  làn  màn ， zhōng  qiū  jiā  jié  yuè  chán  juān 。</rt></ruby><BR>
<ruby><rb> 夢裏榮華，飄忽枕中之客； </rb> <rt>mèng  lǐ  róng  huá ， piāo  hū  zhěn  zhōng  zhī  kè ；</rt></ruby><BR>
<ruby><rb> 壺中日月，安閒市上之仙。 </rb> <rt>hú  zhōng  rì  yuè ， ān  xián  shì  shàng  zhī  xiān 。</rt></ruby><BR></P>

</div>
