## 七 陽
---
<div>

<p>
<ruby><rb> 高對下，短對長，柳影對花香。 </rb> <rt>gāo  duì  xià ， duǎn  duì  zhǎng ， liǔ  yǐng  duì  huā  xiāng 。</rt></ruby><BR>
<ruby><rb> 詞人對賦客，五帝對三王。 </rb> <rt>cí  rén  duì  fù  kè ， wǔ  dì  duì  sān  wáng 。</rt></ruby><BR>
<ruby><rb> 深院落，小池塘，晚眺對晨妝。 </rb> <rt>shēn  yuàn  luò ， xiǎo  chí  táng ， wǎn  tiào  duì  chén  zhuāng 。</rt></ruby><BR>
<ruby><rb> 絳霄唐帝殿，綠野晉公堂。 </rb> <rt>jiàng  xiāo  táng  dì  diàn ， lǜ  yě  jìn  gōng  táng 。</rt></ruby><BR>
<ruby><rb> 寒集謝莊衣上雪，秋添潘岳鬢邊霜。 </rb> <rt>hán  jí  xiè  zhuāng  yī  shàng  xuě ， qiū  tiān  pān  yuè  bìn  biān  shuāng 。</rt></ruby><BR>
<ruby><rb> 人浴蘭湯，事不忘於端午； </rb> <rt>rén  yù  lán  tāng ， shì  bù  wàng  yú  duān  wǔ ；</rt></ruby><BR>
<ruby><rb> 客斟菊酒，興常記於重陽。 </rb> <rt>kè  zhēn  jú  jiǔ ， xìng  cháng  jì  yú  zhòng  yáng 。</rt></ruby><BR></P>

<p>
<ruby><rb> 堯對舜，禹對湯，晉宋對隋唐。 </rb> <rt>yáo  duì  shùn ， yǔ  duì  tāng ， jìn  sòng  duì  suí  táng 。</rt></ruby><BR>
<ruby><rb> 奇花對異卉，夏日對秋霜。 </rb> <rt>qí  huā  duì  yì  huì ， xià  rì  duì  qiū  shuāng 。</rt></ruby><BR>
<ruby><rb> 八叉手，九迴腸，地久對天長。 </rb> <rt>bā  chā  shǒu ， jiǔ  huí  cháng ， dì  jiǔ  duì  tiān  zhǎng 。</rt></ruby><BR>
<ruby><rb> 一堤楊柳綠，三徑菊花黃。 </rb> <rt>yī  dī  yáng  liǔ  lǜ ， sān  jìng  jú  huā  huáng 。</rt></ruby><BR>
<ruby><rb> 聞鼓塞兵方戰鬥，聽鍾宮女正梳妝。 </rb> <rt>wén  gǔ  sāi  bīng  fāng  zhàn  dòu ， tīng  zhōng  gōng  nǚ  zhèng  shū  zhuāng 。</rt></ruby><BR>
<ruby><rb> 春飲方歸，紗帽半淹鄰舍酒； </rb> <rt>chūn  yǐn  fāng  guī ， shā  mào  bàn  yān  lín  shě  jiǔ ；</rt></ruby><BR>
<ruby><rb> 早朝初退，袞衣微惹御爐香。 </rb> <rt>zǎo  cháo  chū  tuì ， gǔn  yī  wēi  rě  yù  lú  xiāng 。</rt></ruby><BR></P>

<p>
<ruby><rb> 荀對孟，老對莊，嚲柳對垂楊。 </rb> <rt>xún  duì  mèng ， lǎo  duì  zhuāng ， duǒ  liǔ  duì  chuí  yáng 。</rt></ruby><BR>
<ruby><rb> 仙宮對梵宇，小閣對長廊。 </rb> <rt>xiān  gōng  duì  fàn  yǔ ， xiǎo  gé  duì  zhǎng  láng 。</rt></ruby><BR>
<ruby><rb> 風月窟，水雲鄉，蟋蟀對螳螂。 </rb> <rt>fēng  yuè  kū ， shuǐ  yún  xiāng ， xī  shuài  duì  táng  láng 。</rt></ruby><BR>
<ruby><rb> 暖煙香靄靄，寒燭影煌煌。 </rb> <rt>nuǎn  yān  xiāng  ǎi  ǎi ， hán  zhú  yǐng  huáng  huáng 。</rt></ruby><BR>
<ruby><rb> 伍子欲酬漁父劍，韓生嘗竊賈公香。 </rb> <rt>wǔ  zi  yù  chóu  yú  fù  jiàn ， hán  shēng  cháng  qiè  jiǎ  gōng  xiāng 。</rt></ruby><BR>
<ruby><rb> 三月韶光，常憶花明柳媚； </rb> <rt>sān  yuè  sháo  guāng ， cháng  yì  huā  míng  liǔ  mèi ；</rt></ruby><BR>
<ruby><rb> 一年好景，難忘橘綠橙黃。 </rb> <rt>yī  nián  hǎo  jǐng ， nán  wàng  jú  lǜ  chéng  huáng 。</rt></ruby><BR></P>

</div>
