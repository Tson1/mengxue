## 十一 尤
---
<div>

<p>
<ruby><rb> 榮對辱，喜對憂，夜宴對春遊。 </rb> <rt>róng  duì  rǔ ， xǐ  duì  yōu ， yè  yàn  duì  chūn  yóu 。</rt></ruby><BR>
<ruby><rb> 燕關對楚水，蜀犬對吳牛。 </rb> <rt>yàn  guān  duì  chǔ  shuǐ ， shǔ  quǎn  duì  wú  niú 。</rt></ruby><BR>
<ruby><rb> 茶敵睡，酒消愁，青眼對白頭。 </rb> <rt>chá  dí  shuì ， jiǔ  xiāo  chóu ， qīng  yǎn  duì  bái  tóu 。</rt></ruby><BR>
<ruby><rb> 馬遷修史記，孔子作春秋。 </rb> <rt>mǎ  qiān  xiū  shǐ  jì ， kǒng  zǐ  zuò  chūn  qiū 。</rt></ruby><BR>
<ruby><rb> 適興子猷常泛棹，思歸王粲強登樓。 </rb> <rt>shì  xìng  zi  yóu  cháng  fàn  zhào ， sī  guī  wáng  càn  qiáng  dēng  lóu 。</rt></ruby><BR>
<ruby><rb> 窗下佳人，妝罷重將金插鬢； </rb> <rt>chuāng  xià  jiā  rén ， zhuāng  bà  zhòng  jiāng  jīn  chā  bìn ；</rt></ruby><BR>
<ruby><rb> 筵前舞妓，曲終還要錦纏頭。 </rb> <rt>yán  qián  wǔ  jì ， qū  zhōng  hái  yào  jǐn  chán  tóu 。</rt></ruby><BR></P>

<p>
<ruby><rb> 脣對齒，角對頭，策馬對騎牛。 </rb> <rt>chún  duì  chǐ ， jiǎo  duì  tóu ， cè  mǎ  duì  qí  niú 。</rt></ruby><BR>
<ruby><rb> 毫尖對筆底，綺閣對雕鏤。 </rb> <rt>háo  jiān  duì  bǐ  dǐ ， qǐ  gé  duì  diāo  lòu 。</rt></ruby><BR>
<ruby><rb> 楊柳岸，荻蘆洲，語燕對啼鳩。 </rb> <rt>yáng  liǔ  àn ， dí  lú  zhōu ， yǔ  yàn  duì  tí  jiū 。</rt></ruby><BR>
<ruby><rb> 客乘金絡馬，人泛木蘭舟。 </rb> <rt>kè  chéng  jīn  luò  mǎ ， rén  fàn  mù  lán  zhōu 。</rt></ruby><BR>
<ruby><rb> 綠野耕夫春舉耜，碧池漁父晚垂鉤。 </rb> <rt>lǜ  yě  gēng  fū  chūn  jǔ  sì ， bì  chí  yú  fù  wǎn  chuí  gōu 。</rt></ruby><BR>
<ruby><rb> 波浪千層，喜見蛟龍得水； </rb> <rt>bō  làng  qiān  céng ， xǐ  jiàn  jiāo  lóng  dé  shuǐ ；</rt></ruby><BR>
<ruby><rb> 雲霄萬里，驚看鵰鶚橫秋。 </rb> <rt>yún  xiāo  wàn  lǐ ， jīng  kàn  diāo  è  héng  qiū 。</rt></ruby><BR></P>

<p>
<ruby><rb> 庵對寺，殿對樓，酒艇對漁舟。 </rb> <rt>ān  duì  sì ， diàn  duì  lóu ， jiǔ  tǐng  duì  yú  zhōu 。</rt></ruby><BR>
<ruby><rb> 金龍對綵鳳，豶豕對童牛。 </rb> <rt>jīn  lóng  duì  cǎi  fèng ， fén  shǐ  duì  tóng  niú 。</rt></ruby><BR>
<ruby><rb> 王郎帽，蘇子裘，四季對三秋。 </rb> <rt>wáng  láng  mào ， sū  zi  qiú ， sì  jì  duì  sān  qiū 。</rt></ruby><BR>
<ruby><rb> 峯巒扶地秀，江漢接天流。 </rb> <rt>fēng  luán  fú  dì  xiù ， jiāng  hàn  jiē  tiān  liú 。</rt></ruby><BR>
<ruby><rb> 一灣綠水漁村小，萬里青山佛寺幽。 </rb> <rt>yī  wān  lǜ  shuǐ  yú  cūn  xiǎo ， wàn  lǐ  qīng  shān  fó  sì  yōu 。</rt></ruby><BR>
<ruby><rb> 龍馬呈河，羲皇闡微而畫卦； </rb> <rt>lóng  mǎ  chéng  hé ， xī  huáng  chǎn  wēi  ér  huà  guà ；</rt></ruby><BR>
<ruby><rb> 神龜出洛，禹王取法以陳疇。 </rb> <rt>shén  guī  chū  luò ， yǔ  wáng  qǔ  fǎ  yǐ  chén  chóu 。</rt></ruby><BR></P>

</div>
