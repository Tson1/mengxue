## 八 庚
---
<div>

<p>
<ruby><rb> 深對淺，重對輕，有影對無聲。 </rb> <rt>shēn  duì  qiǎn ， zhòng  duì  qīng ， yǒu  yǐng  duì  wú  shēng 。</rt></ruby><BR>
<ruby><rb> 蜂腰對蝶翅，宿醉對餘酲。 </rb> <rt>fēng  yāo  duì  dié  chì ， sù  zuì  duì  yú  chéng 。</rt></ruby><BR>
<ruby><rb> 天北缺，日東生，獨臥對同行。 </rb> <rt>tiān  běi  quē ， rì  dōng  shēng ， dú  wò  duì  tóng  háng 。</rt></ruby><BR>
<ruby><rb> 寒冰三尺厚，秋月十分明。 </rb> <rt>hán  bīng  sān  chǐ  hòu ， qiū  yuè  shí  fēn  míng 。</rt></ruby><BR>
<ruby><rb> 萬卷書容閒客覽，一樽酒待故人傾。 </rb> <rt>wàn  juǎn  shū  róng  xián  kè  lǎn ， yī  zūn  jiǔ  dài  gù  rén  qīng 。</rt></ruby><BR>
<ruby><rb> 心侈唐玄，厭看霓裳之曲； </rb> <rt>xīn  chǐ  táng  xuán ， yàn  kàn  ní  cháng  zhī  qū ；</rt></ruby><BR>
<ruby><rb> 意驕陳主，飽聞玉樹之賡。 </rb> <rt>yì  jiāo  chén  zhǔ ， bǎo  wén  yù  shù  zhī  gēng 。</rt></ruby><BR></P>

<p>
<ruby><rb> 虛對實，送對迎，後甲對先庚。 </rb> <rt>xū  duì  shí ， sòng  duì  yíng ， hòu  jiǎ  duì  xiān  gēng 。</rt></ruby><BR>
<ruby><rb> 鼓琴對舍瑟，搏虎對騎鯨。 </rb> <rt>gǔ  qín  duì  shě  sè ， bó  hǔ  duì  qí  jīng 。</rt></ruby><BR>
<ruby><rb> 金匼匝，玉瑽琤，玉宇對金莖。 </rb> <rt>jīn  kē  zā ， yù  cōng  chēng ， yù  yǔ  duì  jīn  jīng 。</rt></ruby><BR>
<ruby><rb> 花間雙粉蝶，柳內幾黃鶯。 </rb> <rt>huā  jiān  shuāng  fěn  dié ， liǔ  nèi  jǐ  huáng  yīng 。</rt></ruby><BR>
<ruby><rb> 貧裏每甘藜藿味，醉中厭聽管絃聲。 </rb> <rt>pín  lǐ  měi  gān  lí  huò  wèi ， zuì  zhōng  yàn  tīng  guǎn  xián  shēng 。</rt></ruby><BR>
<ruby><rb> 腸斷秋閨，涼吹已侵重被冷； </rb> <rt>cháng  duàn  qiū  guī ， liáng  chuī  yǐ  qīn  zhòng  bèi  lěng ；</rt></ruby><BR>
<ruby><rb> 夢驚曉枕，殘蟾猶照半窗明。 </rb> <rt>mèng  jīng  xiǎo  zhěn ， cán  chán  yóu  zhào  bàn  chuāng  míng 。</rt></ruby><BR></P>

<p>
<ruby><rb> 漁對獵，釣對耕，玉振對金聲。 </rb> <rt>yú  duì  liè ， diào  duì  gēng ， yù  zhèn  duì  jīn  shēng 。</rt></ruby><BR>
<ruby><rb> 雉城對雁塞，柳嫋對葵傾。 </rb> <rt>zhì  chéng  duì  yàn  sāi ， liǔ  niǎo  duì  kuí  qīng 。</rt></ruby><BR>
<ruby><rb> 吹玉笛，弄銀笙，阮杖對桓箏。 </rb> <rt>chuī  yù  dí ， nòng  yín  shēng ， ruǎn  zhàng  duì  huán  zhēng 。</rt></ruby><BR>
<ruby><rb> 墨呼鬆處士，紙號楮先生。 </rb> <rt>mò  hū  sōng  chù  shì ， zhǐ  hào  chǔ  xiān  shēng 。</rt></ruby><BR>
<ruby><rb> 露浥好花潘岳縣，風搓細柳亞夫營。 </rb> <rt>lù  yì  hǎo  huā  pān  yuè  xiàn ， fēng  cuō  xì  liǔ  yà  fū  yíng 。</rt></ruby><BR>
<ruby><rb> 撫動琴絃，遽覺座中風雨至； </rb> <rt>fǔ  dòng  qín  xián ， jù  jué  zuò  zhōng  fēng  yǔ  zhì ；</rt></ruby><BR>
<ruby><rb> 哦成詩句，應知窗外鬼神驚。 </rb> <rt>ó  chéng  shī  jù ， yīng  zhī  chuāng  wài  guǐ  shén  jīng 。</rt></ruby><BR></P>

</div>
