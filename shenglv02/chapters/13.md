## 十三 覃
---
<div>

<p>
<ruby><rb> 千對百，兩對三，地北對天南。 </rb> <rt>qiān  duì  bǎi ， liǎng  duì  sān ， dì  běi  duì  tiān  nán 。</rt></ruby><BR>
<ruby><rb> 佛堂對仙洞，道院對禪庵。 </rb> <rt>fó  táng  duì  xiān  dòng ， dào  yuàn  duì  chán  ān 。</rt></ruby><BR>
<ruby><rb> 山潑黛，水浮藍，雪嶺對雲潭。 </rb> <rt>shān  pō  dài ， shuǐ  fú  lán ， xuě  lǐng  duì  yún  tán 。</rt></ruby><BR>
<ruby><rb> 鳳飛方翽翽，虎視已眈眈。 </rb> <rt>fèng  fēi  fāng  huì  huì ， hǔ  shì  yǐ  dān  dān 。</rt></ruby><BR>
<ruby><rb> 窗下書生時諷詠，筵前酒客日耽酣。 </rb> <rt>chuāng  xià  shū  shēng  shí  fěng  yǒng ， yán  qián  jiǔ  kè  rì  dān  hān 。</rt></ruby><BR>
<ruby><rb> 白草滿郊，秋日牧徵人之馬； </rb> <rt>bái  cǎo  mǎn  jiāo ， qiū  rì  mù  zhēng  rén  zhī  mǎ ；</rt></ruby><BR>
<ruby><rb> 綠桑盈畝，春時供農婦之蠶。 </rb> <rt>lǜ  sāng  yíng  mǔ ， chūn  shí  gōng  nóng  fù  zhī  cán 。</rt></ruby><BR></P>

<p>
<ruby><rb> 將對欲，可對堪，德被對恩覃。 </rb> <rt>jiāng  duì  yù ， kě  duì  kān ， dé  bèi  duì  ēn  tán 。</rt></ruby><BR>
<ruby><rb> 權衡對尺度，雪寺對雲庵。 </rb> <rt>quán  héng  duì  chǐ  dù ， xuě  sì  duì  yún  ān 。</rt></ruby><BR>
<ruby><rb> 安邑棗，洞庭柑，不愧對無慚。 </rb> <rt>ān  yì  zǎo ， dòng  tíng  gān ， bù  kuì  duì  wú  cán 。</rt></ruby><BR>
<ruby><rb> 魏徵能直諫，王衍善清談。 </rb> <rt>wèi  zhēng  néng  zhí  jiàn ， wáng  yǎn  shàn  qīng  tán 。</rt></ruby><BR>
<ruby><rb> 紫梨摘去從山北，丹荔傳來自海南。 </rb> <rt>zǐ  lí  zhāi  qù  cóng  shān  běi ， dān  lì  chuán  lái  zì  hǎi  nán 。</rt></ruby><BR>
<ruby><rb> 攘雞非君子所爲，但當月一； </rb> <rt>rǎng  jī  fēi  jūn  zǐ  suǒ  wèi ， dàn  dāng  yuè  yī ；</rt></ruby><BR>
<ruby><rb> 養狙是山公之智，止用朝三。 </rb> <rt>yǎng  jū  shì  shān  gōng  zhī  zhì ， zhǐ  yòng  cháo  sān 。</rt></ruby><BR></P>

<p>
<ruby><rb> 中對外，北對南，貝母對宜男。 </rb> <rt>zhōng  duì  wài ， běi  duì  nán ， bèi  mǔ  duì  yí  nán 。</rt></ruby><BR>
<ruby><rb> 移山對浚井，諫苦對言甘。 </rb> <rt>yí  shān  duì  jùn  jǐng ， jiàn  kǔ  duì  yán  gān 。</rt></ruby><BR>
<ruby><rb> 千取百，二爲三，魏尚對周堪。 </rb> <rt>qiān  qǔ  bǎi ， èr  wèi  sān ， wèi  shàng  duì  zhōu  kān 。</rt></ruby><BR>
<ruby><rb> 海門翻夕浪，山市擁晴嵐。 </rb> <rt>hǎi  mén  fān  xī  làng ， shān  shì  yōng  qíng  lán 。</rt></ruby><BR>
<ruby><rb> 新締直投公子紵，舊交猶脫館人驂。 </rb> <rt>xīn  dì  zhí  tóu  gōng  zǐ  zhù ， jiù  jiāo  yóu  tuō  guǎn  rén  cān 。</rt></ruby><BR>
<ruby><rb> 文達淹通，已詠冰兮寒過水； </rb> <rt>wén  dá  yān  tōng ， yǐ  yǒng  bīng  xī  hán  guò  shuǐ ；</rt></ruby><BR>
<ruby><rb> 永和博雅，可知青者勝於藍。 </rb> <rt>yǒng  hé  bó  yǎ ， kě  zhī  qīng  zhě  shèng  yú  lán 。</rt></ruby><BR></P>

</div>
