## 十 蒸
---
<div>

<p>
<ruby><rb> 新對舊，降對升，白犬對蒼鷹。 </rb> <rt>xīn  duì  jiù ， jiàng  duì  shēng ， bái  quǎn  duì  cāng  yīng 。</rt></ruby><BR>
<ruby><rb> 葛巾對藜杖，澗水對池冰。 </rb> <rt>gé  jīn  duì  lí  zhàng ， jiàn  shuǐ  duì  chí  bīng 。</rt></ruby><BR>
<ruby><rb> 張兔網，掛魚罾，燕雀對鵾鵬。 </rb> <rt>zhāng  tù  wǎng ， guà  yú  zēng ， yàn  què  duì  kūn  péng 。</rt></ruby><BR>
<ruby><rb> 爐中煎藥火，窗下讀書燈。 </rb> <rt>lú  zhōng  jiān  yào  huǒ ， chuāng  xià  dú  shū  dēng 。</rt></ruby><BR>
<ruby><rb> 織錦逐梭成舞鳳，畫屏誤筆作飛蠅。 </rb> <rt>zhī  jǐn  zhú  suō  chéng  wǔ  fèng ， huà  píng  wù  bǐ  zuò  fēi  yíng 。</rt></ruby><BR>
<ruby><rb> 宴客劉公，座上滿斟三雅爵； </rb> <rt>yàn  kè  liú  gōng ， zuò  shàng  mǎn  zhēn  sān  yǎ  jué ；</rt></ruby><BR>
<ruby><rb> 迎仙漢帝，宮中高插九光燈。 </rb> <rt>yíng  xiān  hàn  dì ， gōng  zhōng  gāo  chā  jiǔ  guāng  dēng 。</rt></ruby><BR></P>

<p>
<ruby><rb> 儒對士，佛對僧，面友對心朋。 </rb> <rt>rú  duì  shì ， fú  duì  sēng ， miàn  yǒu  duì  xīn  péng 。</rt></ruby><BR>
<ruby><rb> 春殘對夏老，夜寢對晨興。 </rb> <rt>chūn  cán  duì  xià  lǎo ， yè  qǐn  duì  chén  xìng 。</rt></ruby><BR>
<ruby><rb> 千里馬，九霄鵬，霞蔚對雲蒸。 </rb> <rt>qiān  lǐ  mǎ ， jiǔ  xiāo  péng ， xiá  wèi  duì  yún  zhēng 。</rt></ruby><BR>
<ruby><rb> 寒堆陰嶺雪，春泮水池冰。 </rb> <rt>hán  duī  yīn  lǐng  xuě ， chūn  pàn  shuǐ  chí  bīng 。</rt></ruby><BR>
<ruby><rb> 亞父憤生撞玉斗，周公誓死作金縢。 </rb> <rt>yà  fù  fèn  shēng  zhuàng  yù  dòu ， zhōu  gōng  shì  sǐ  zuò  jīn  téng 。</rt></ruby><BR>
<ruby><rb> 將軍元暉，莫怪人譏爲餓虎； </rb> <rt>jiāng  jūn  yuán  huī ， mò  guài  rén  jī  wèi  è  hǔ ；</rt></ruby><BR>
<ruby><rb> 侍中盧昶，難逃世號作飢鷹。 </rb> <rt>shì  zhōng  lú  chǎng ， nán  táo  shì  hào  zuò  jī  yīng 。</rt></ruby><BR></P>

<p>
<ruby><rb> 規對矩，墨對繩，獨步對同登。 </rb> <rt>guī  duì  jǔ ， mò  duì  shéng ， dú  bù  duì  tóng  dēng 。</rt></ruby><BR>
<ruby><rb> 吟哦對諷詠，訪友對尋僧。 </rb> <rt>yín  é  duì  fěng  yǒng ， fǎng  yǒu  duì  xún  sēng 。</rt></ruby><BR>
<ruby><rb> 風繞屋，水襄陵，紫鵠對蒼鷹。 </rb> <rt>fēng  rào  wū ， shuǐ  xiāng  líng ， zǐ  hú  duì  cāng  yīng 。</rt></ruby><BR>
<ruby><rb> 鳥寒驚夜月，魚暖上春冰。 </rb> <rt>niǎo  hán  jīng  yè  yuè ， yú  nuǎn  shàng  chūn  bīng 。</rt></ruby><BR>
<ruby><rb> 揚子口中飛白鳳，何郎鼻上集青蠅。 </rb> <rt>yáng  zǐ  kǒu  zhōng  fēi  bái  fèng ， hé  láng  bí  shàng  jí  qīng  yíng 。</rt></ruby><BR>
<ruby><rb> 巨鯉躍池，翻幾重之密藻； </rb> <rt>jù  lǐ  yuè  chí ， fān  jǐ  zhòng  zhī  mì  zǎo ；</rt></ruby><BR>
<ruby><rb> 顛猿飲澗，掛百尺之垂藤。 </rb> <rt>diān  yuán  yǐn  jiàn ， guà  bǎi  chǐ  zhī  chuí  téng 。</rt></ruby><BR></P>

</div>
