## 六 麻
---
<div>

<p>
<ruby><rb> 鬆對柏，縷對麻，蟻陣對蜂衙。 </rb> <rt>sōng  duì  bǎi ， lǚ  duì  má ， yǐ  zhèn  duì  fēng  yá 。</rt></ruby><BR>
<ruby><rb> 頳鱗對白鷺，凍雀對昏鴉，白墮酒，碧沉茶，品笛對吹笳。 </rb> <rt>chēng  lín  duì  bái  lù ， dòng  què  duì  hūn  yā ， bái  duò  jiǔ ， bì  chén  chá ， pǐn  dí  duì  chuī  jiā 。</rt></ruby><BR>
<ruby><rb> 秋涼梧墮葉，春暖杏開花。 </rb> <rt>qiū  liáng  wú  duò  yè ， chūn  nuǎn  xìng  kāi  huā 。</rt></ruby><BR>
<ruby><rb> 雨長苔痕侵壁砌，月移梅影上窗紗。 </rb> <rt>yǔ  zhǎng  tái  hén  qīn  bì  qì ， yuè  yí  méi  yǐng  shàng  chuāng  shā 。</rt></ruby><BR>
<ruby><rb> 颯颯秋風，度城頭之篳篥； </rb> <rt>sà  sà  qiū  fēng ， dù  chéng  tóu  zhī  bì  lì ；</rt></ruby><BR>
<ruby><rb> 遲遲晚照，動江上之琵琶。 </rb> <rt>chí  chí  wǎn  zhào ， dòng  jiāng  shàng  zhī  pí  pá 。</rt></ruby><BR></P>

<p>
<ruby><rb> 優對劣，凸對凹，翠竹對黃花。 </rb> <rt>yōu  duì  liè ， tū  duì  āo ， cuì  zhú  duì  huáng  huā 。</rt></ruby><BR>
<ruby><rb> 鬆杉對杞梓，菽麥對桑麻。 </rb> <rt>sōng  shān  duì  qǐ  zǐ ， shū  mài  duì  sāng  má 。</rt></ruby><BR>
<ruby><rb> 山不斷，水無涯，煮酒對烹茶。 </rb> <rt>shān  bù  duàn ， shuǐ  wú  yá ， zhǔ  jiǔ  duì  pēng  chá 。</rt></ruby><BR>
<ruby><rb> 魚遊池面水，鷺立岸頭沙。 </rb> <rt>yú  yóu  chí  miàn  shuǐ ， lù  lì  àn  tóu  shā 。</rt></ruby><BR>
<ruby><rb> 百畝風翻陶令秫，一畦雨熟邵平瓜。 </rb> <rt>bǎi  mǔ  fēng  fān  táo  lìng  shú ， yī  qí  yǔ  shú  shào  píng  guā 。</rt></ruby><BR>
<ruby><rb> 閒捧竹根，飲李白一壺之酒； </rb> <rt>xián  pěng  zhú  gēn ， yǐn  lǐ  bái  yī  hú  zhī  jiǔ ；</rt></ruby><BR>
<ruby><rb> 偶擎桐葉，啜盧仝七碗之茶。 </rb> <rt>ǒu  qíng  tóng  yè ， chuài  lú  tóng  qī  wǎn  zhī  chá 。</rt></ruby><BR></P>

<p>
<ruby><rb> 吳對楚，蜀對巴，落日對流霞。 </rb> <rt>wú  duì  chǔ ， shǔ  duì  bā ， luò  rì  duì  liú  xiá 。</rt></ruby><BR>
<ruby><rb> 酒錢對詩債，柏葉對松花。 </rb> <rt>jiǔ  qián  duì  shī  zhài ， bǎi  yè  duì  sōng  huā 。</rt></ruby><BR>
<ruby><rb> 馳驛騎，泛仙槎，碧玉對丹砂。 </rb> <rt>chí  yì  qí ， fàn  xiān  chá ， bì  yù  duì  dān  shā 。</rt></ruby><BR>
<ruby><rb> 設橋偏送筍，開道竟還瓜。 </rb> <rt>shè  qiáo  piān  sòng  sǔn ， kāi  dào  jìng  hái  guā 。</rt></ruby><BR>
<ruby><rb> 楚國大夫沉汨水，洛陽才子謫長沙。 </rb> <rt>chǔ  guó  dài  fū  chén  mì  shuǐ ， luò  yáng  cái  zǐ  zhé  zhǎng  shā 。</rt></ruby><BR>
<ruby><rb> 書篋琴囊，乃士流活計； </rb> <rt>shū  qiè  qín  náng ， nǎi  shì  liú  huó  jì ；</rt></ruby><BR>
<ruby><rb> 藥爐茶鼎，實閒客生涯。 </rb> <rt>yào  lú  chá  dǐng ， shí  xián  kè  shēng  yá 。</rt></ruby><BR></P>

</div>
