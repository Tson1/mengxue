## 三 餚
---
<div>

<p>
<ruby><rb> 風對雅，象對爻，巨蟒對長蛟。 </rb> <rt>fēng  duì  yǎ ， xiàng  duì  yáo ， jù  mǎng  duì  zhǎng  jiāo 。</rt></ruby><BR>
<ruby><rb> 天文對地理，蟋蟀對螵蛸。 </rb> <rt>tiān  wén  duì  dì  lǐ ， xī  shuài  duì  piāo  xiāo 。</rt></ruby><BR>
<ruby><rb> 龍生矯，虎咆哮，北學對東膠。 </rb> <rt>lóng  shēng  jiǎo ， hǔ  páo  xiào ， běi  xué  duì  dōng  jiāo 。</rt></ruby><BR>
<ruby><rb> 築臺須壘土，成屋必誅茅。 </rb> <rt>zhú  tái  xū  lěi  tǔ ， chéng  wū  bì  zhū  máo 。</rt></ruby><BR>
<ruby><rb> 潘岳不忘秋興賦，邊韶常被晝眠嘲。 </rb> <rt>pān  yuè  bù  wàng  qiū  xìng  fù ， biān  sháo  cháng  bèi  zhòu  mián  cháo 。</rt></ruby><BR>
<ruby><rb> 撫養羣黎，已見國家隆治； </rb> <rt>fǔ  yǎng  qún  lí ， yǐ  jiàn  guó  jiā  lóng  zhì ；</rt></ruby><BR>
<ruby><rb> 滋生萬物，方知天地泰交。 </rb> <rt>zī  shēng  wàn  wù ， fāng  zhī  tiān  dì  tài  jiāo 。</rt></ruby><BR></P>

<p>
<ruby><rb> 蛇對虺，蜃對蛟，麟藪對鵲巢。 </rb> <rt>shé  duì  huī ， shèn  duì  jiāo ， lín  sǒu  duì  què  cháo 。</rt></ruby><BR>
<ruby><rb> 風聲對月色，麥穗對桑苞。 </rb> <rt>fēng  shēng  duì  yuè  sè ， mài  suì  duì  sāng  bāo 。</rt></ruby><BR>
<ruby><rb> 何妥難，子云嘲，楚甸對商郊。 </rb> <rt>hé  tuǒ  nán ， zi  yún  cháo ， chǔ  diān  duì  shāng  jiāo 。</rt></ruby><BR>
<ruby><rb> 五音惟耳聽，萬慮在心包。 </rb> <rt>wǔ  yīn  wéi  ěr  tīng ， wàn  lǜ  zài  xīn  bāo 。</rt></ruby><BR>
<ruby><rb> 葛被湯徵因仇餉，楚遭齊伐責包茅。 </rb> <rt>gé  bèi  tāng  zhēng  yīn  chóu  xiǎng ， chǔ  zāo  qí  fá  zé  bāo  máo 。</rt></ruby><BR>
<ruby><rb> 高矣若天，洵是聖人大道； </rb> <rt>gāo  yǐ  ruò  tiān ， xún  shì  shèng  rén  dà  dào ；</rt></ruby><BR>
<ruby><rb> 淡而如水，實爲君子神交。 </rb> <rt>dàn  ér  rú  shuǐ ， shí  wèi  jūn  zǐ  shén  jiāo 。</rt></ruby><BR></P>

<p>
<ruby><rb> 牛對馬，犬對貓，旨酒對嘉餚。 </rb> <rt>niú  duì  mǎ ， quǎn  duì  māo ， zhǐ  jiǔ  duì  jiā  yáo 。</rt></ruby><BR>
<ruby><rb> 桃紅對柳綠，竹葉對鬆梢，藜杖叟，布衣樵，北野對東郊。 </rb> <rt>táo  hóng  duì  liǔ  lǜ ， zhú  yè  duì  sōng  shāo ， lí  zhàng  sǒu ， bù  yī  qiáo ， běi  yě  duì  dōng  jiāo 。</rt></ruby><BR>
<ruby><rb> 白駒形皎皎，黃鳥語交交。 </rb> <rt>bái  jū  xíng  jiǎo  jiǎo ， huáng  niǎo  yǔ  jiāo  jiāo 。</rt></ruby><BR>
<ruby><rb> 花圃春殘無客到，柴門夜永有僧敲。 </rb> <rt>huā  pǔ  chūn  cán  wú  kè  dào ， chái  mén  yè  yǒng  yǒu  sēng  qiāo 。</rt></ruby><BR>
<ruby><rb> 牆畔佳人，飄揚競把鞦韆舞； </rb> <rt>qiáng  pàn  jiā  rén ， piāo  yáng  jìng  bǎ  qiū  qiān  wǔ ；</rt></ruby><BR>
<ruby><rb> 樓前公子，笑語爭將蹴踘拋。 </rb> <rt>lóu  qián  gōng  zǐ ， xiào  yǔ  zhēng  jiāng  cù  jū  pāo 。</rt></ruby><BR></P>

</div>
