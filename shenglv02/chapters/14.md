## 十四 鹽
---
<div>

<p>
<ruby><rb> 悲對樂，愛對嫌，玉兔對銀蟾。 </rb> <rt>bēi  duì  lè ， ài  duì  xián ， yù  tù  duì  yín  chán 。</rt></ruby><BR>
<ruby><rb> 醉侯對詩史，眼底對眉尖。 </rb> <rt>zuì  hóu  duì  shī  shǐ ， yǎn  dǐ  duì  méi  jiān 。</rt></ruby><BR>
<ruby><rb> 風飁飁，雨綿綿，李苦對瓜甜。 </rb> <rt>fēng  xí  xí ， yǔ  mián  mián ， lǐ  kǔ  duì  guā  tián 。</rt></ruby><BR>
<ruby><rb> 畫堂施錦帳，酒市舞青帘。 </rb> <rt>huà  táng  shī  jǐn  zhàng ， jiǔ  shì  wǔ  qīng  lián 。</rt></ruby><BR>
<ruby><rb> 橫槊賦詩傳孟德，引壺酌酒尚陶潛。 </rb> <rt>héng  shuò  fù  shī  chuán  mèng  dé ， yǐn  hú  zhuó  jiǔ  shàng  táo  qián 。</rt></ruby><BR>
<ruby><rb> 兩曜迭明，日東生而月西出； </rb> <rt>liǎng  yào  dié  míng ， rì  dōng  shēng  ér  yuè  xī  chū ；</rt></ruby><BR>
<ruby><rb> 五行式序，水下潤而火上炎。 </rb> <rt>wǔ  xíng  shì  xù ， shuǐ  xià  rùn  ér  huǒ  shàng  yán 。</rt></ruby><BR></P>

<p>
<ruby><rb> 如對似，減對添，繡幕對朱簾。 </rb> <rt>rú  duì  shì ， jiǎn  duì  tiān ， xiù  mù  duì  zhū  lián 。</rt></ruby><BR>
<ruby><rb> 探珠對獻玉，鷺立對魚潛。 </rb> <rt>tàn  zhū  duì  xiàn  yù ， lù  lì  duì  yú  qián 。</rt></ruby><BR>
<ruby><rb> 玉屑飯，水晶鹽，手劍對腰鐮。 </rb> <rt>yù  xiè  fàn ， shuǐ  jīng  yán ， shǒu  jiàn  duì  yāo  lián 。</rt></ruby><BR>
<ruby><rb> 燕巢依邃閣，蛛網掛虛檐。 </rb> <rt>yàn  cháo  yī  suì  gé ， zhū  wǎng  guà  xū  yán 。</rt></ruby><BR>
<ruby><rb> 奪槊至三唐敬德，弈棋第一晉王恬。 </rb> <rt>duó  shuò  zhì  sān  táng  jìng  dé ， yì  qí  dì  yī  jìn  wáng  tián 。</rt></ruby><BR>
<ruby><rb> 南浦客歸，湛湛春波千頃淨； </rb> <rt>nán  pǔ  kè  guī ， zhàn  zhàn  chūn  bō  qiān  qǐng  jìng ；</rt></ruby><BR>
<ruby><rb> 西樓人悄，彎彎夜月一鉤纖。 </rb> <rt>xī  lóu  rén  qiāo ， wān  wān  yè  yuè  yī  gōu  xiān 。</rt></ruby><BR></P>

<p>
<ruby><rb> 逢對遇，仰對瞻，市井對閭閻。 </rb> <rt>féng  duì  yù ， yǎng  duì  zhān ， shì  jǐng  duì  lǘ  yán 。</rt></ruby><BR>
<ruby><rb> 投簪對結綬，握髮對掀髯。 </rb> <rt>tóu  zān  duì  jié  shòu ， wò  fà  duì  xiān  rán 。</rt></ruby><BR>
<ruby><rb> 張繡幕，卷珠簾，石碏對江淹。 </rb> <rt>zhāng  xiù  mù ， juǎn  zhū  lián ， shí  què  duì  jiāng  yān 。</rt></ruby><BR>
<ruby><rb> 宵征方肅肅，夜飲已厭厭。 </rb> <rt>xiāo  zhēng  fāng  sù  sù ， yè  yǐn  yǐ  yàn  yàn 。</rt></ruby><BR>
<ruby><rb> 心褊小人長慼慼，禮多君子屢謙謙。 </rb> <rt>xīn  biǎn  xiǎo  rén  zhǎng  qī  qī ， lǐ  duō  jūn  zǐ  lǚ  qiān  qiān 。</rt></ruby><BR>
<ruby><rb> 美刺殊文，備三百五篇詩詠； </rb> <rt>měi  cì  shū  wén ， bèi  sān  bǎi  wǔ  piān  shī  yǒng ；</rt></ruby><BR>
<ruby><rb> 吉凶異畫，變六十四卦爻佔。 </rb> <rt>jí  xiōng  yì  huà ， biàn  liù  shí  sì  guà  yáo  zhàn 。</rt></ruby><BR></P>

</div>
