## 四 豪
---
<div>

<p>
<ruby><rb> 琴對瑟，劍對刀，地迥對天高。 </rb> <rt>qín  duì  sè ， jiàn  duì  dāo ， dì  jiǒng  duì  tiān  gāo 。</rt></ruby><BR>
<ruby><rb> 峨冠對博帶，紫綬對緋袍。 </rb> <rt>é  guān  duì  bó  dài ， zǐ  shòu  duì  fēi  páo 。</rt></ruby><BR>
<ruby><rb> 煎異茗，酌香醪，虎兕對猿猱。 </rb> <rt>jiān  yì  míng ， zhuó  xiāng  láo ， hǔ  sì  duì  yuán  náo 。</rt></ruby><BR>
<ruby><rb> 武夫攻騎射，野婦務蠶繅。 </rb> <rt>wǔ  fū  gōng  qí  shè ， yě  fù  wù  cán  sāo 。</rt></ruby><BR>
<ruby><rb> 秋雨一川淇澳竹，春風兩岸武陵桃。 </rb> <rt>qiū  yǔ  yī  chuān  qí  ào  zhú ， chūn  fēng  liǎng  àn  wǔ  líng  táo 。</rt></ruby><BR>
<ruby><rb> 螺髻青濃，樓外晚山千仞； </rb> <rt>luó  jì  qīng  nóng ， lóu  wài  wǎn  shān  qiān  rèn ；</rt></ruby><BR>
<ruby><rb> 鴨頭綠膩，溪中春水半篙。 </rb> <rt>yā  tóu  lǜ  nì ， xī  zhōng  chūn  shuǐ  bàn  gāo 。</rt></ruby><BR></P>

<p>
<ruby><rb> 刑對賞，貶對褒，破斧對徵袍。 </rb> <rt>xíng  duì  shǎng ， biǎn  duì  bāo ， pò  fǔ  duì  zhēng  páo 。</rt></ruby><BR>
<ruby><rb> 梧桐對橘柚，枳棘對蓬蒿。 </rb> <rt>wú  tóng  duì  jú  yòu ， zhǐ  jí  duì  péng  hāo 。</rt></ruby><BR>
<ruby><rb> 雷煥劍，呂虔刀，橄欖對葡萄。 </rb> <rt>léi  huàn  jiàn ， lǚ  qián  dāo ， gǎn  lǎn  duì  pú  táo 。</rt></ruby><BR>
<ruby><rb> 一椽書舍小，百尺酒樓高。 </rb> <rt>yī  chuán  shū  shě  xiǎo ， bǎi  chǐ  jiǔ  lóu  gāo 。</rt></ruby><BR>
<ruby><rb> 李白能詩時秉筆，劉伶愛酒每餺糟。 </rb> <rt>lǐ  bái  néng  shī  shí  bǐng  bǐ ， liú  líng  ài  jiǔ  měi  bó  zāo 。</rt></ruby><BR>
<ruby><rb> 禮別尊卑，拱北衆星常燦燦； </rb> <rt>lǐ  bié  zūn  bēi ， gǒng  běi  zhòng  xīng  cháng  càn  càn ；</rt></ruby><BR>
<ruby><rb> 勢分高下，朝東萬水自滔滔。 </rb> <rt>shì  fēn  gāo  xià ， cháo  dōng  wàn  shuǐ  zì  tāo  tāo 。</rt></ruby><BR></P>

<p>
<ruby><rb> 瓜對果，李對桃，犬子對羊羔。 </rb> <rt>guā  duì  guǒ ， lǐ  duì  táo ， quǎn  zǐ  duì  yáng  gāo 。</rt></ruby><BR>
<ruby><rb> 春分對夏至，谷水對山濤。 </rb> <rt>chūn  fēn  duì  xià  zhì ， gǔ  shuǐ  duì  shān  tāo 。</rt></ruby><BR>
<ruby><rb> 雙鳳翼，九牛毛，主逸對臣勞。 </rb> <rt>shuāng  fèng  yì ， jiǔ  niú  máo ， zhǔ  yì  duì  chén  láo 。</rt></ruby><BR>
<ruby><rb> 水流無限闊，山聳有餘高。 </rb> <rt>shuǐ  liú  wú  xiàn  kuò ， shān  sǒng  yǒu  yú  gāo 。</rt></ruby><BR>
<ruby><rb> 雨打村童新牧笠，塵生邊將舊徵袍。 </rb> <rt>yǔ  dǎ  cūn  tóng  xīn  mù  lì ， chén  shēng  biān  jiāng  jiù  zhēng  páo 。</rt></ruby><BR>
<ruby><rb> 俊士居官，榮引鵷鴻之序； </rb> <rt>jùn  shì  jū  guān ， róng  yǐn  yuān  hóng  zhī  xù ；</rt></ruby><BR>
<ruby><rb> 忠臣報國，誓殫犬馬之勞。 </rb> <rt>zhōng  chén  bào  guó ， shì  dān  quǎn  mǎ  zhī  láo 。</rt></ruby><BR></P>

</div>
