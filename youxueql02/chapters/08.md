## 女子
---
<div>

<p>
<ruby><rb> 男子稟乾之剛，女子配坤之順。 </rb> <rt>nán  zǐ  bǐng  gān  zhī  gāng ， nǚ  zǐ  pèi  kūn  zhī  shùn 。</rt></ruby><BR>
<ruby><rb> 賢后稱女中堯舜，烈女稱女中丈夫。 </rb> <rt>xián  hòu  chēng  nǚ  zhōng  yáo  shùn ， liè  nǚ  chēng  nǚ  zhōng  zhàng  fū 。</rt></ruby><BR>
<ruby><rb> 曰閨秀，曰淑媛，皆稱賢女； </rb> <rt>yuē  guī  xiù ， yuē  shū  yuàn ， jiē  chēng  xián  nǚ ；</rt></ruby><BR>
<ruby><rb> 曰閫範，曰懿德，並美佳人。 </rb> <rt>yuē  kǔn  fàn ， yuē  yì  dé ， bìng  měi  jiā  rén 。</rt></ruby><BR>
<ruby><rb> 婦主中饋，烹治飲食之名； </rb> <rt>fù  zhǔ  zhōng  kuì ， pēng  zhì  yǐn  shí  zhī  míng ；</rt></ruby><BR>
<ruby><rb> 女子歸寧，回家省親之謂。 </rb> <rt>nǚ  zǐ  guī  níng ， huí  jiā  shěng  qīn  zhī  wèi 。</rt></ruby><BR>
<ruby><rb> 何謂三從，從父從夫從子； </rb> <rt>hé  wèi  sān  cóng ， cóng  fù  cóng  fū  cóng  zi ；</rt></ruby><BR>
<ruby><rb> 何謂四德，婦德婦言婦工婦容。 </rb> <rt>hé  wèi  sì  dé ， fù  dé  fù  yán  fù  gōng  fù  róng 。</rt></ruby><BR></P>

<p>
<ruby><rb> 周家母儀，太王有周姜，王季有太妊，文王有太姒； </rb> <rt>zhōu  jiā  mǔ  yí ， tài  wáng  yǒu  zhōu  jiāng ， wáng  jì  yǒu  tài  rèn ， wén  wáng  yǒu  tài  sì ；</rt></ruby><BR>
<ruby><rb> 三代亡國，夏桀以妹喜，商紂以妲已，周幽以褒姒。 </rb> <rt>sān  dài  wáng  guó ， xià  jié  yǐ  mèi  xǐ ， shāng  zhòu  yǐ  dá  yǐ ， zhōu  yōu  yǐ  bāo  sì 。</rt></ruby><BR>
<ruby><rb> 蘭蕙質，柳絮才，皆女人之美譽； </rb> <rt>lán  huì  zhì ， liǔ  xù  cái ， jiē  nǚ  rén  zhī  měi  yù ；</rt></ruby><BR>
<ruby><rb> 冰雪心，柏舟操，悉孀婦之清聲。 </rb> <rt>bīng  xuě  xīn ， bǎi  zhōu  cāo ， xī  shuāng  fù  zhī  qīng  shēng 。</rt></ruby><BR>
<ruby><rb> 女貌嬌嬈，謂之尤物； </rb> <rt>nǚ  mào  jiāo  ráo ， wèi  zhī  yóu  wù ；</rt></ruby><BR>
<ruby><rb> 婦容妖媚，實可傾城。 </rb> <rt>fù  róng  yāo  mèi ， shí  kě  qīng  chéng 。</rt></ruby><BR></P>

<p>
<ruby><rb> 潘妃步朵朵蓮花，小蠻腰纖纖楊柳。 </rb> <rt>pān  fēi  bù  duǒ  duǒ  lián  huā ， xiǎo  mán  yāo  xiān  xiān  yáng  liǔ 。</rt></ruby><BR>
<ruby><rb> 張麗華髮光可鑑，吳絳仙秀色可餐。 </rb> <rt>zhāng  lì  huá  fà  guāng  kě  jiàn ， wú  jiàng  xiān  xiù  sè  kě  cān 。</rt></ruby><BR>
<ruby><rb> 麗娟氣馥如蘭，呵氣結成香霧； </rb> <rt>lì  juān  qì  fù  rú  lán ， ā  qì  jié  chéng  xiāng  wù ；</rt></ruby><BR>
<ruby><rb> 太真淚紅於血，滴時更結紅冰。 </rb> <rt>tài  zhēn  lèi  hóng  yú  xuè ， dī  shí  gèng  jié  hóng  bīng 。</rt></ruby><BR>
<ruby><rb> 孟光力大，石臼可擎； </rb> <rt>mèng  guāng  lì  dà ， shí  jiù  kě  qíng ；</rt></ruby><BR>
<ruby><rb> 飛燕身輕，掌上可舞。 </rb> <rt>fēi  yàn  shēn  qīng ， zhǎng  shàng  kě  wǔ 。</rt></ruby><BR></P>

<p>
<ruby><rb> 至若緹縈上書而救父，盧氏冒刃而衛姑，此女之孝者； </rb> <rt>zhì  ruò  tí  yíng  shàng  shū  ér  jiù  fù ， lú  shì  mào  rèn  ér  wèi  gū ， cǐ  nǚ  zhī  xiào  zhě ；</rt></ruby><BR>
<ruby><rb> 侃母截髮以延賓，村媼殺雞而謝客，此女之賢者； </rb> <rt>kǎn  mǔ  jié  fà  yǐ  yán  bīn ， cūn  ǎo  shā  jī  ér  xiè  kè ， cǐ  nǚ  zhī  xián  zhě ；</rt></ruby><BR>
<ruby><rb> 韓玖英恐賊穢而自投於穢，陳仲妻恐隕德而寧隕於崖，此女之烈者； </rb> <rt>hán  jiǔ  yīng  kǒng  zéi  huì  ér  zì  tóu  yú  huì ， chén  zhòng  qī  kǒng  yǔn  dé  ér  níng  yǔn  yú  yá ， cǐ  nǚ  zhī  liè  zhě ；</rt></ruby><BR>
<ruby><rb> 王凝妻被牽，斷臂投地； </rb> <rt>wáng  níng  qī  bèi  qiān ， duàn  bì  tóu  dì ；</rt></ruby><BR>
<ruby><rb> 曹令女誓志，引刀割鼻，此女之節者； </rb> <rt>cáo  lìng  nǚ  shì  zhì ， yǐn  dāo  gē  bí ， cǐ  nǚ  zhī  jié  zhě ；</rt></ruby><BR>
<ruby><rb> 曹大家續完《漢》帙，徐惠妃援筆成文，此女之才者； </rb> <rt>cáo  dà  jiā  xù  wán 《 hàn 》 zhì ， xú  huì  fēi  yuán  bǐ  chéng  wén ， cǐ  nǚ  zhī  cái  zhě ；</rt></ruby><BR>
<ruby><rb> 戴女之練裳竹笥，孟光之荊釵裙布，此女之貧者； </rb> <rt>dài  nǚ  zhī  liàn  shang  zhú  sì ， mèng  guāng  zhī  jīng  chāi  qún  bù ， cǐ  nǚ  zhī  pín  zhě ；</rt></ruby><BR>
<ruby><rb> 柳氏禿妃之髮，郭氏絕夫之嗣，此女之妒者； </rb> <rt>liǔ  shì  tū  fēi  zhī  fà ， guō  shì  jué  fū  zhī  sì ， cǐ  nǚ  zhī  dù  zhě ；</rt></ruby><BR>
<ruby><rb> 賈女偷韓壽之香，齊女致襖廟之毀，此女之淫者。 </rb> <rt>jiǎ  nǚ  tōu  hán  shòu  zhī  xiāng ， qí  nǚ  zhì  ǎo  miào  zhī  huǐ ， cǐ  nǚ  zhī  yín  zhě 。</rt></ruby><BR>
<ruby><rb> 東施效顰而可厭，無鹽刻畫以難堪，此女之醜者。 </rb> <rt>dōng  shī  xiào  pín  ér  kě  yàn ， wú  yán  kè  huà  yǐ  nán  kān ， cǐ  nǚ  zhī  chǒu  zhě 。</rt></ruby><BR></P>

<p>
<ruby><rb> 自古貞淫各異，人生妍醜不齊。 </rb> <rt>zì  gǔ  zhēn  yín  gè  yì ， rén  shēng  yán  chǒu  bù  qí 。</rt></ruby><BR>
<ruby><rb> 是故生菩薩、九子母、鳩盤荼，謂婦態之更變可畏； </rb> <rt>shì  gù  shēng  pú  sà 、 jiǔ  zǐ  mǔ 、 jiū  pán  tú ， wèi  fù  tài  zhī  gèng  biàn  kě  wèi ；</rt></ruby><BR>
<ruby><rb> 錢樹子、一點紅、無廉恥，謂青樓之妓女殊名。 </rb> <rt>qián  shù  zi 、 yī  diǎn  hóng 、 wú  lián  chǐ ， wèi  qīng  lóu  zhī  jì  nǚ  shū  míng 。</rt></ruby><BR>
<ruby><rb> 此固不列於人羣，亦可附之以博笑。 </rb> <rt>cǐ  gù  bù  liè  yú  rén  qún ， yì  kě  fù  zhī  yǐ  bó  xiào 。</rt></ruby><BR></P>

</div>
