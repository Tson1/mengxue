## 衣服
---
<div>

<p>
<ruby><rb> 冠稱元服，衣曰身章。 </rb> <rt>guān  chēng  yuán  fú ， yī  yuē  shēn  zhāng 。</rt></ruby><BR>
<ruby><rb> 曰弁曰冔曰冕，皆冠之號； </rb> <rt>yuē  biàn  yuē  xǔ  yuē  miǎn ， jiē  guān  zhī  hào ；</rt></ruby><BR>
<ruby><rb> 日履日舄曰屣，悉鞋之名。 </rb> <rt>rì  lǚ  rì  xì  yuē  xǐ ， xī  xié  zhī  míng 。</rt></ruby><BR>
<ruby><rb> 上公命服有九錫，士人初冠有三加。 </rb> <rt>shàng  gōng  mìng  fú  yǒu  jiǔ  xī ， shì  rén  chū  guān  yǒu  sān  jiā 。</rt></ruby><BR>
<ruby><rb> 簪纓縉紳，仕宦之稱； </rb> <rt>zān  yīng  jìn  shēn ， shì  huàn  zhī  chēng ；</rt></ruby><BR>
<ruby><rb> 章甫縫掖，儒者之服。 </rb> <rt>zhāng  fǔ  fèng  yē ， rú  zhě  zhī  fú 。</rt></ruby><BR>
<ruby><rb> 布衣即白丁之謂，青衿乃生員之稱。 </rb> <rt>bù  yī  jí  bái  dīng  zhī  wèi ， qīng  jīn  nǎi  shēng  yuán  zhī  chēng 。</rt></ruby><BR></P>

<p>
<ruby><rb> 葛屨履霜，誚儉嗇之過甚； </rb> <rt>gé  jù  lǚ  shuāng ， qiào  jiǎn  sè  zhī  guò  shén ；</rt></ruby><BR>
<ruby><rb> 綠衣黃裏，譏貴賤之失倫。 </rb> <rt>lǜ  yī  huáng  lǐ ， jī  guì  jiàn  zhī  shī  lún 。</rt></ruby><BR>
<ruby><rb> 上服曰衣，下服曰裳； </rb> <rt>shàng  fú  yuē  yī ， xià  fú  yuē  shang ；</rt></ruby><BR>
<ruby><rb> 衣前曰襟，衣後曰裾。 </rb> <rt>yī  qián  yuē  jīn ， yī  hòu  yuē  jū 。</rt></ruby><BR>
<ruby><rb> 敝衣曰襤褸，美服曰華裾。 </rb> <rt>bì  yī  yuē  lán  lǚ ， měi  fú  yuē  huá  jū 。</rt></ruby><BR>
<ruby><rb> 襁褓乃小兒之衣，弁髦亦小兒之飾。 </rb> <rt>qiǎng  bǎo  nǎi  xiǎo  ér  zhī  yī ， biàn  máo  yì  xiǎo  ér  zhī  shì 。</rt></ruby><BR>
<ruby><rb> 左衽是夷狄之服，短後是武夫之衣。 </rb> <rt>zuǒ  rèn  shì  yí  dí  zhī  fú ， duǎn  hòu  shì  wǔ  fū  zhī  yī 。</rt></ruby><BR>
<ruby><rb> 尊卑失序，如冠履倒置； </rb> <rt>zūn  bēi  shī  xù ， rú  guān  lǚ  dào  zhì ；</rt></ruby><BR>
<ruby><rb> 富貴不歸，如錦衣夜行。 </rb> <rt>fù  guì  bù  guī ， rú  jǐn  yī  yè  xíng 。</rt></ruby><BR>
<ruby><rb> 狐裘三十年，儉稱晏子； </rb> <rt>hú  qiú  sān  shí  nián ， jiǎn  chēng  yàn  zǐ ；</rt></ruby><BR>
<ruby><rb> 錦幛四十里，富羨石崇。 </rb> <rt>jǐn  zhàng  sì  shí  lǐ ， fù  xiàn  shí  chóng 。</rt></ruby><BR></P>

<p>
<ruby><rb> 孟嘗君珠履三千客，牛僧孺金釵十二行。 </rb> <rt>mèng  cháng  jūn  zhū  lǚ  sān  qiān  kè ， niú  sēng  rú  jīn  chāi  shí  èr  xíng 。</rt></ruby><BR>
<ruby><rb> 千金之裘，非一狐之腋； </rb> <rt>qiān  jīn  zhī  qiú ， fēi  yī  hú  zhī  yè ；</rt></ruby><BR>
<ruby><rb> 綺羅之輩，非養蠶之人。 </rb> <rt>qǐ  luó  zhī  bèi ， fēi  yǎng  cán  zhī  rén 。</rt></ruby><BR>
<ruby><rb> 貴着重裀疊褥，貧者裋褐不完。 </rb> <rt>guì  zhuó  zhòng  yīn  dié  rù ， pín  zhě  shù  hè  bù  wán 。</rt></ruby><BR>
<ruby><rb> 卜子夏甚貧，鶉衣百結； </rb> <rt>bo  zi  xià  shén  pín ， chún  yī  bǎi  jié ；</rt></ruby><BR>
<ruby><rb> 公孫弘甚儉，布被十年。 </rb> <rt>gōng  sūn  hóng  shén  jiǎn ， bù  bèi  shí  nián 。</rt></ruby><BR>
<ruby><rb> 南州冠冕，德操稱龐統之邁衆； </rb> <rt>nán  zhōu  guān  miǎn ， dé  cāo  chēng  páng  tǒng  zhī  mài  zhòng ；</rt></ruby><BR>
<ruby><rb> 三河領袖，崔浩羨裴駿之超羣。 </rb> <rt>sān  hé  lǐng  xiù ， cuī  hào  xiàn  péi  jùn  zhī  chāo  qún 。</rt></ruby><BR></P>

<p>
<ruby><rb> 虞舜製衣裳，所以命有德； </rb> <rt>yú  shùn  zhì  yī  shang ， suǒ  yǐ  mìng  yǒu  dé ；</rt></ruby><BR>
<ruby><rb> 昭侯藏敝褲，所以待有功。 </rb> <rt>zhāo  hóu  cáng  bì  kù ， suǒ  yǐ  dài  yǒu  gōng 。</rt></ruby><BR>
<ruby><rb> 唐文宗袖經三浣，晉文公衣不重裘。 </rb> <rt>táng  wén  zōng  xiù  jīng  sān  huàn ， jìn  wén  gōng  yī  bù  zhòng  qiú 。</rt></ruby><BR>
<ruby><rb> 衣履不敝，不肯更爲，世稱堯帝； </rb> <rt>yī  lǚ  bù  bì ， bù  kěn  gèng  wèi ， shì  chēng  yáo  dì ；</rt></ruby><BR>
<ruby><rb> 衣不經新，何由得故，婦勸桓衝。 </rb> <rt>yī  bù  jīng  xīn ， hé  yóu  de  gù ， fù  quàn  huán  chōng 。</rt></ruby><BR>
<ruby><rb> 王氏之眉貼花鈿，被韋固之劍所刺； </rb> <rt>wáng  shì  zhī  méi  tiē  huā  tián ， bèi  wéi  gù  zhī  jiàn  suǒ  cì ；</rt></ruby><BR>
<ruby><rb> 貴妃之乳服訶子，爲祿山之爪所傷。 </rb> <rt>guì  fēi  zhī  rǔ  fú  hē  zi ， wèi  lù  shān  zhī  zhǎo  suǒ  shāng 。</rt></ruby><BR></P>

<p>
<ruby><rb> 姜氏翕和，兄弟每宵同大被； </rb> <rt>jiāng  shì  xī  hé ， xiōng  dì  měi  xiāo  tóng  dà  bèi ；</rt></ruby><BR>
<ruby><rb> 三章未遇，夫妻寒夜臥牛衣。 </rb> <rt>sān  zhāng  wèi  yù ， fū  qī  hán  yè  wò  niú  yī 。</rt></ruby><BR>
<ruby><rb> 綬帶輕裘，羊叔子乃斯文主將； </rb> <rt>shòu  dài  qīng  qiú ， yáng  shū  zǐ  nǎi  sī  wén  zhǔ  jiāng ；</rt></ruby><BR>
<ruby><rb> 葛巾野服，陶淵明真陸地神仙。 </rb> <rt>gé  jīn  yě  fú ， táo  yuān  míng  zhēn  lù  dì  shén  xiān 。</rt></ruby><BR>
<ruby><rb> 服之不衷，身之災也； </rb> <rt>fú  zhī  bù  zhōng ， shēn  zhī  zāi  yě ；</rt></ruby><BR>
<ruby><rb> 縕袍不恥，志獨超歟。 </rb> <rt>yūn  páo  bù  chǐ ， zhì  dú  chāo  yú 。</rt></ruby><BR></P>

</div>
