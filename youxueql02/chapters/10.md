## 老幼壽誕
---
<div>

<p>
<ruby><rb> 不凡之子，必異其生； </rb> <rt>bù  fán  zhī  zǐ ， bì  yì  qí  shēng ；</rt></ruby><BR>
<ruby><rb> 大德之人，必得其壽。 </rb> <rt>dà  dé  zhī  rén ， bì  děi  qí  shòu 。</rt></ruby><BR>
<ruby><rb> 稱人生日，曰初度之辰； </rb> <rt>chēng  rén  shēng  rì ， yuē  chū  dù  zhī  chén ；</rt></ruby><BR>
<ruby><rb> 賀人逢旬，曰生申令旦。 </rb> <rt>hè  rén  féng  xún ， yuē  shēng  shēn  lìng  dàn 。</rt></ruby><BR>
<ruby><rb> 三朝洗兒，曰湯餅之會； </rb> <rt>sān  cháo  xǐ  ér ， yuē  tāng  bǐng  zhī  huì ；</rt></ruby><BR>
<ruby><rb> 週歲試嬰，曰晬盤之期。 </rb> <rt>zhōu  suì  shì  yīng ， yuē  zuì  pán  zhī  qī 。</rt></ruby><BR>
<ruby><rb> 男生辰曰懸弧令旦，女生辰曰設帨佳辰。 </rb> <rt>nán  shēng  chén  yuē  xuán  hú  lìng  dàn ， nǚ  shēng  chén  yuē  shè  shuì  jiā  chén 。</rt></ruby><BR>
<ruby><rb> 賀人生子，曰嵩嶽降神； </rb> <rt>hè  rén  shēng  zǐ ， yuē  sōng  yuè  jiàng  shén ；</rt></ruby><BR>
<ruby><rb> 自謙生女，曰緩急非益。 </rb> <rt>zì  qiān  shēng  nǚ ， yuē  huǎn  jí  fēi  yì 。</rt></ruby><BR>
<ruby><rb> 生子曰弄璋，生女曰弄瓦。 </rb> <rt>shēng  zǐ  yuē  nòng  zhāng ， shēng  nǚ  yuē  nòng  wǎ 。</rt></ruby><BR></P>

<p>
<ruby><rb> 夢熊夢羆，男子之兆； </rb> <rt>mèng  xióng  mèng  pí ， nán  zǐ  zhī  zhào ；</rt></ruby><BR>
<ruby><rb> 夢虺夢蛇，女子之祥。 </rb> <rt>mèng  huī  mèng  shé ， nǚ  zǐ  zhī  xiáng 。</rt></ruby><BR>
<ruby><rb> 夢蘭叶吉兆，鄭燕姞生穆公之奇； </rb> <rt>mèng  lán  yè  jí  zhào ， zhèng  yàn  jí  shēng  mù  gōng  zhī  qí ；</rt></ruby><BR>
<ruby><rb> 英物試啼聲，晉溫嶠聞聲知桓公之異。 </rb> <rt>yīng  wù  shì  tí  shēng ， jìn  wēn  jiào  wén  shēng  zhī  huán  gōng  zhī  yì 。</rt></ruby><BR>
<ruby><rb> 姜嫄生稷，履大人之跡而有娠； </rb> <rt>jiāng  yuán  shēng  jì ， lǚ  dà  rén  zhī  jī  ér  yǒu  shēn ；</rt></ruby><BR>
<ruby><rb> 簡狄生契，吞玄鳥之卵而葉孕。 </rb> <rt>jiǎn  dí  shēng  qì ， tūn  xuán  niǎo  zhī  luǎn  ér  yè  yùn 。</rt></ruby><BR>
<ruby><rb> 鱗吐玉書，天生孔子之瑞； </rb> <rt>lín  tǔ  yù  shū ， tiān  shēng  kǒng  zǐ  zhī  ruì ；</rt></ruby><BR>
<ruby><rb> 王燕投懷，夢孕張說之奇。 </rb> <rt>wáng  yàn  tóu  huái ， mèng  yùn  zhāng  shuō  zhī  qí 。</rt></ruby><BR>
<ruby><rb> 弗陵太子，懷胎十四月而始生； </rb> <rt>fú  líng  tài  zǐ ， huái  tāi  shí  sì  yuè  ér  shǐ  shēng ；</rt></ruby><BR>
<ruby><rb> 老子道君，在孕八十一年而始誕。 </rb> <rt>lǎo  zǐ  dào  jūn ， zài  yùn  bā  shí  yī  nián  ér  shǐ  dàn 。</rt></ruby><BR></P>

<p>
<ruby><rb> 晚年得子，調之老蚌生珠； </rb> <rt>wǎn  nián  dé  zi ， diào  zhī  lǎo  bàng  shēng  zhū ；</rt></ruby><BR>
<ruby><rb> 暮歲登科，正是龍頭屬老。 </rb> <rt>mù  suì  dēng  kē ， zhèng  shì  lóng  tóu  shǔ  lǎo 。</rt></ruby><BR>
<ruby><rb> 賀男壽曰南極星輝，賀女壽曰中天婺煥。 </rb> <rt>hè  nán  shòu  yuē  nán  jí  xīng  huī ， hè  nǚ  shòu  yuē  zhōng  tiān  wù  huàn 。</rt></ruby><BR>
<ruby><rb> 松柏節操，美其壽元之耐久； </rb> <rt>sōng  bǎi  jié  cāo ， měi  qí  shòu  yuán  zhī  nài  jiǔ ；</rt></ruby><BR>
<ruby><rb> 桑榆晚景，自謙老景之無多。 </rb> <rt>sāng  yú  wǎn  jǐng ， zì  qiān  lǎo  jǐng  zhī  wú  duō 。</rt></ruby><BR>
<ruby><rb> 矍鑠稱人康健，聵眊自謙衰頹。 </rb> <rt>jué  shuò  chēng  rén  kāng  jiàn ， kuì  mào  zì  qiān  shuāi  tuí 。</rt></ruby><BR>
<ruby><rb> 黃髮兒齒，有壽之徵； </rb> <rt>huáng  fà  ér  chǐ ， yǒu  shòu  zhī  zhēng ；</rt></ruby><BR>
<ruby><rb> 龍鍾潦倒，年高之狀。 </rb> <rt>lóng  zhōng  liáo  dǎo ， nián  gāo  zhī  zhuàng 。</rt></ruby><BR>
<ruby><rb> 日月逾邁，徒自傷悲； </rb> <rt>rì  yuè  yú  mài ， tú  zì  shāng  bēi ；</rt></ruby><BR>
<ruby><rb> 春秋幾何，問人壽算。 </rb> <rt>chūn  qiū  jǐ  hé ， wèn  rén  shòu  suàn 。</rt></ruby><BR></P>

<p>
<ruby><rb> 稱少年曰春秋鼎盛，羨高年曰齒德俱尊。 </rb> <rt>chēng  shào  nián  yuē  chūn  qiū  dǐng  shèng ， xiàn  gāo  nián  yuē  chǐ  dé  jù  zūn 。</rt></ruby><BR>
<ruby><rb> 行年五十，當知四十九年之非； </rb> <rt>xíng  nián  wǔ  shí ， dāng  zhī  sì  shí  jiǔ  nián  zhī  fēi ；</rt></ruby><BR>
<ruby><rb> 在世百年，那有三萬六千日之樂。 </rb> <rt>zài  shì  bǎi  nián ， nà  yǒu  sān  wàn  liù  qiān  rì  zhī  lè 。</rt></ruby><BR>
<ruby><rb> 百歲曰上壽，八十曰中壽，六十曰下壽； </rb> <rt>bǎi  suì  yuē  shàng  shòu ， bā  shí  yuē  zhōng  shòu ， liù  shí  yuē  xià  shòu ；</rt></ruby><BR>
<ruby><rb> 八十日耋，九十曰耄，百歲曰期頤。 </rb> <rt>bā  shí  rì  dié ， jiǔ  shí  yuē  mào ， bǎi  suì  yuē  qī  yí 。</rt></ruby><BR>
<ruby><rb> 童子十歲就外傅，十三舞勺，成童舞象； </rb> <rt>tóng  zǐ  shí  suì  jiù  wài  fù ， shí  sān  wǔ  sháo ， chéng  tóng  wǔ  xiàng ；</rt></ruby><BR>
<ruby><rb> 老者六十杖於鄉，七十杖於國，八十杖於朝。 </rb> <rt>lǎo  zhě  liù  shí  zhàng  yú  xiāng ， qī  shí  zhàng  yú  guó ， bā  shí  zhàng  yú  cháo 。</rt></ruby><BR>
<ruby><rb> 後生固爲可畏，而高年尤是當尊。 </rb> <rt>hòu  shēng  gù  wèi  kě  wèi ， ér  gāo  nián  yóu  shì  dāng  zūn 。</rt></ruby><BR></P>

</div>
