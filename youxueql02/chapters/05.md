## 師生
---
<div>

<p>
<ruby><rb> 馬融設絳帳，前授生徒，後列女樂； </rb> <rt>mǎ  róng  shè  jiàng  zhàng ， qián  shòu  shēng  tú ， hòu  liè  nǚ  lè ；</rt></ruby><BR>
<ruby><rb> 孔子居杏壇，賢人七十，弟子三千。 </rb> <rt>kǒng  zǐ  jū  xìng  tán ， xián  rén  qī  shí ， dì  zǐ  sān  qiān 。</rt></ruby><BR>
<ruby><rb> 稱教館曰設帳，又回振鐸； </rb> <rt>chēng  jiào  guǎn  yuē  shè  zhàng ， yòu  huí  zhèn  duó ；</rt></ruby><BR>
<ruby><rb> 謙教館曰餬口，又曰舌耕。 </rb> <rt>qiān  jiào  guǎn  yuē  hú  kǒu ， yòu  yuē  shé  gēng 。</rt></ruby><BR>
<ruby><rb> 師曰西賓，師席曰函丈； </rb> <rt>shī  yuē  xī  bīn ， shī  xí  yuē  hán  zhàng ；</rt></ruby><BR>
<ruby><rb> 學曰家塾，學俸日束脩。 </rb> <rt>xué  yuē  jiā  shú ， xué  fèng  rì  shù  xiū 。</rt></ruby><BR>
<ruby><rb> 桃李在公門，稱人弟子之多； </rb> <rt>táo  lǐ  zài  gōng  mén ， chēng  rén  dì  zǐ  zhī  duō ；</rt></ruby><BR>
<ruby><rb> 首蓿長闌干，奉師飲食之薄。 </rb> <rt>shǒu  xu  zhǎng  lán  gàn ， fèng  shī  yǐn  shí  zhī  báo 。</rt></ruby><BR></P>

<p>
<ruby><rb> 冰生於水而寒於水，比學生過於先生； </rb> <rt>bīng  shēng  yú  shuǐ  ér  hán  yú  shuǐ ， bǐ  xué  shēng  guò  yú  xiān  shēng ；</rt></ruby><BR>
<ruby><rb> 青出於藍而勝於藍，謂弟子優於師傅。 </rb> <rt>qīng  chū  yú  lán  ér  shèng  yú  lán ， wèi  dì  zǐ  yōu  yú  shī  fù 。</rt></ruby><BR>
<ruby><rb> 未得及門，曰宮牆外望； </rb> <rt>wèi  dé  jí  mén ， yuē  gōng  qiáng  wài  wàng ；</rt></ruby><BR>
<ruby><rb> 稱得祕授，曰衣鉢真傳。 </rb> <rt>chēng  dé  mì  shòu ， yuē  yī  bō  zhēn  chuán 。</rt></ruby><BR>
<ruby><rb> 人稱楊震爲關西夫子，世稱賀循爲當世儒宗。 </rb> <rt>rén  chēng  yáng  zhèn  wèi  guān  xī  fū  zǐ ， shì  chēng  hè  xún  wèi  dāng  shì  rú  zōng 。</rt></ruby><BR>
<ruby><rb> 負笈千里，蘇章從師之殷； </rb> <rt>fù  jí  qiān  lǐ ， sū  zhāng  cóng  shī  zhī  yīn ；</rt></ruby><BR>
<ruby><rb> 立雪程門，遊楊敬師之至。 </rb> <rt>lì  xuě  chéng  mén ， yóu  yáng  jìng  shī  zhī  zhì 。</rt></ruby><BR>
<ruby><rb> 弟子稱師之善教，曰如坐春風之中； </rb> <rt>dì  zǐ  chēng  shī  zhī  shàn  jiào ， yuē  rú  zuò  chūn  fēng  zhī  zhōng ；</rt></ruby><BR>
<ruby><rb> 學業感師之造成，曰仰沾時雨之化。 </rb> <rt>xué  yè  gǎn  shī  zhī  zào  chéng ， yuē  yǎng  zhān  shí  yǔ  zhī  huà 。</rt></ruby><BR></P>

</div>
