## 叔侄
---
<div>

<p>
<ruby><rb> 曰諸父，曰亞父，皆叔父之輩； </rb> <rt>yuē  zhū  fù ， yuē  yà  fù ， jiē  shū  fù  zhī  bèi ；</rt></ruby><BR>
<ruby><rb> 曰猶子，曰比兒，俱侄兒之稱。 </rb> <rt>yuē  yóu  zǐ ， yuē  bǐ  ér ， jù  zhí  ér  zhī  chēng 。</rt></ruby><BR>
<ruby><rb> 阿大中郎，道韞雅稱叔父； </rb> <rt>ā  dà  zhōng  láng ， dào  yùn  yǎ  chēng  shū  fù ；</rt></ruby><BR>
<ruby><rb> 吾家龍文，楊素比美侄兒。 </rb> <rt>wú  jiā  lóng  wén ， yáng  sù  bǐ  měi  zhí  ér 。</rt></ruby><BR>
<ruby><rb> 烏衣諸郎君，江東稱王謝之子弟； </rb> <rt>wū  yī  zhū  láng  jūn ， jiāng  dōng  chēng  wáng  xiè  zhī  zǐ  dì ；</rt></ruby><BR>
<ruby><rb> 吾家千里駒，符堅羨苻朗爲侄兒。 </rb> <rt>wú  jiā  qiān  lǐ  jū ， fú  jiān  xiàn  fú  lǎng  wèi  zhí  ér 。</rt></ruby><BR>
<ruby><rb> 竹林叔侄之稱，蘭玉子侄之譽。 </rb> <rt>zhú  lín  shū  zhí  zhī  chēng ， lán  yù  zǐ  zhí  zhī  yù 。</rt></ruby><BR></P>

<p>
<ruby><rb> 存侄棄兒，悲伯道之無後； </rb> <rt>cún  zhí  qì  ér ， bēi  bó  dào  zhī  wú  hòu ；</rt></ruby><BR>
<ruby><rb> 視叔猶父，羨公綽之居官。 </rb> <rt>shì  shū  yóu  fù ， xiàn  gōng  chuò  zhī  jū  guān 。</rt></ruby><BR>
<ruby><rb> 盧邁無兒，以侄而主身之後； </rb> <rt>lú  mài  wú  ér ， yǐ  zhí  ér  zhǔ  shēn  zhī  hòu ；</rt></ruby><BR>
<ruby><rb> 張範遇賊，以子而代侄之生。 </rb> <rt>zhāng  fàn  yù  zéi ， yǐ  zi  ér  dài  zhí  zhī  shēng 。</rt></ruby><BR></P>

</div>
