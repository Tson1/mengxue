## 信
---



<ruby><rb> 凡出言 信为先 诈与妄 奚可焉 </rb> <rt>fán  chū  yán   xìn  wèi  xiān   zhà  yǔ  wàng   xī  kě  yān</rt></ruby>


<ruby><rb> 话说多 不如少 惟其是 勿佞巧 </rb> <rt>huà  shuō  duō   bù  rú  shǎo   wéi  qí  shì   wù  nìng  qiǎo</rt></ruby>


<ruby><rb> 奸巧语 秽污词 市井气 切戒之 </rb> <rt>jiān  qiǎo  yǔ   huì  wū  cí   shì  jǐng  qì   qiè  jiè  zhī</rt></ruby>


<ruby><rb> 见未真 勿轻言 知未的 勿轻传 </rb> <rt>jiàn  wèi  zhēn   wù  qīng  yán   zhī  wèi  dē   wù  qīng  chuán</rt></ruby>


<ruby><rb> 事非宜 勿轻诺 苟轻诺 进退错 </rb> <rt>shì  fēi  yí   wù  qīng  nuò   gǒu  qīng  nuò   jìn  tuì  cuò</rt></ruby>


<ruby><rb> 凡道字 重且舒 勿急疾 勿模糊 </rb> <rt>fán  dào  zì   zhòng  qiě  shū   wù  jí  jí   wù  mó  hu</rt></ruby>


<ruby><rb> 彼说长 此说短 不关己 莫闲管 </rb> <rt>bǐ  shuō  zhǎng   cǐ  shuō  duǎn   bù  guān  jǐ   mò  xián  guǎn</rt></ruby>


<ruby><rb> 见人善 即思齐 纵去远 以渐跻 </rb> <rt>jiàn  rén  shàn   jí  sī  qí   zòng  qù  yuǎn   yǐ  jiàn  jī</rt></ruby>


<ruby><rb> 见人恶 即内省 有则改 无加警 </rb> <rt>jiàn  rén  è   jí  nèi  shěng   yǒu  zé  gǎi   wú  jiā  jǐng</rt></ruby>


<ruby><rb> 唯德学 唯才艺 不如人 当自砺 </rb> <rt>wéi  dé  xué   wéi  cái  yì   bù  rú  rén   dāng  zì  lì</rt></ruby>


<ruby><rb> 若衣服 若饮食 不如人 勿生戚 </rb> <rt>ruò  yī  fú   ruò  yǐn  shí   bù  rú  rén   wù  shēng  qī</rt></ruby>


<ruby><rb> 闻过怒 闻誉乐 损友来 益友却 </rb> <rt>wén  guò  nù   wén  yù  lè   sǔn  yǒu  lái   yì  yǒu  què</rt></ruby>


<ruby><rb> 闻誉恐 闻过欣 直谅士 渐相亲 </rb> <rt>wén  yù  kǒng   wén  guò  xīn   zhí  liàng  shì   jiàn  xiāng  qīn</rt></ruby>


<ruby><rb> 无心非 名为错 有心非 名为恶 </rb> <rt>wú  xīn  fēi   míng  wèi  cuò   yǒu  xīn  fēi   míng  wèi  è</rt></ruby>


<ruby><rb> 过能改 归于无 倘掩饰 增一辜 </rb> <rt>guò  néng  gǎi   guī  yú  wú   tǎng  yǎn  shì   zēng  yī  gū</rt></ruby>

