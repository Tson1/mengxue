## 入則孝
---



<ruby><rb> 父母呼 应勿缓 父母命 行勿懒 </rb> <rt>fù  mǔ  hū   yīng  wù  huǎn   fù  mǔ  mìng   xíng  wù  lǎn</rt></ruby>


<ruby><rb> 父母教 须敬听 父母责 须顺承 </rb> <rt>fù  mǔ  jiào   xū  jìng  tīng   fù  mǔ  zé   xū  shùn  chéng</rt></ruby>


<ruby><rb> 冬则温 夏则凊 晨则省 昏则定 </rb> <rt>dōng  zé  wēn   xià  zé  qìng   chén  zé  shěng   hūn  zé  dìng</rt></ruby>


<ruby><rb> 出必告 反必面 居有常 业无变 </rb> <rt>chū  bì  gào   fǎn  bì  miàn   jū  yǒu  cháng   yè  wú  biàn</rt></ruby>


<ruby><rb> 事虽小 勿擅为 苟擅为 子道亏 </rb> <rt>shì  suī  xiǎo   wù  shàn  wèi   gǒu  shàn  wèi   zǐ  dào  kuī</rt></ruby>


<ruby><rb> 物虽小 勿私藏 苟私藏 亲心伤 </rb> <rt>wù  suī  xiǎo   wù  sī  cáng   gǒu  sī  cáng   qīn  xīn  shāng</rt></ruby>


<ruby><rb> 亲所好 力为具 亲所恶 谨为去 </rb> <rt>qīn  suǒ  hǎo   lì  wèi  jù   qīn  suǒ  è   jǐn  wèi  qù</rt></ruby>


<ruby><rb> 身有伤 贻亲忧 德有伤 贻亲羞 </rb> <rt>shēn  yǒu  shāng   yí  qīn  yōu   dé  yǒu  shāng   yí  qīn  xiū</rt></ruby>


<ruby><rb> 亲爱我 孝何难 亲憎我 孝方贤 </rb> <rt>qīn  ài  wǒ   xiào  hé  nán   qīn  zēng  wǒ   xiào  fāng  xián</rt></ruby>


<ruby><rb> 亲有过 谏使更 怡吾色 柔吾声 </rb> <rt>qīn  yǒu  guò   jiàn  shǐ  gèng   yí  wú  sè   róu  wú  shēng</rt></ruby>


<ruby><rb> 谏不入 悦複谏 号泣随 挞无怨 </rb> <rt>jiàn  bù  rù   yuè  fù  jiàn   hào  qì  suí   tà  wú  yuàn</rt></ruby>


<ruby><rb> 亲有疾 药先尝 昼夜侍 不离床 </rb> <rt>qīn  yǒu  jí   yào  xiān  cháng   zhòu  yè  shì   bù  lí  chuáng</rt></ruby>


<ruby><rb> 丧三年 常悲咽 居处变 酒肉绝 </rb> <rt>sàng  sān  nián   cháng  bēi  yān   jū  chù  biàn   jiǔ  ròu  jué</rt></ruby>


<ruby><rb> 丧尽礼 祭尽诚 事死者 如事生 </rb> <rt>sàng  jǐn  lǐ   jì  jǐn  chéng   shì  sǐ  zhě   rú  shì  shēng</rt></ruby>

