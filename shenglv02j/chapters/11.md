## 十一 尤
---
<div>

<p>
<ruby><rb> 荣对辱，喜对忧，夜宴对春游。 </rb> <rt>róng  duì  rǔ ， xǐ  duì  yōu ， yè  yàn  duì  chūn  yóu 。</rt></ruby><BR>
<ruby><rb> 燕关对楚水，蜀犬对吴牛。 </rb> <rt>yàn  guān  duì  chǔ  shuǐ ， shǔ  quǎn  duì  wú  niú 。</rt></ruby><BR>
<ruby><rb> 茶敌睡，酒消愁，青眼对白头。 </rb> <rt>chá  dí  shuì ， jiǔ  xiāo  chóu ， qīng  yǎn  duì  bái  tóu 。</rt></ruby><BR>
<ruby><rb> 马迁修史记，孔子作春秋。 </rb> <rt>mǎ  qiān  xiū  shǐ  jì ， kǒng  zǐ  zuò  chūn  qiū 。</rt></ruby><BR>
<ruby><rb> 适兴子猷常泛棹，思归王粲强登楼。 </rb> <rt>shì  xìng  zi  yóu  cháng  fàn  zhào ， sī  guī  wáng  càn  qiáng  dēng  lóu 。</rt></ruby><BR>
<ruby><rb> 窗下佳人，妆罢重将金插鬓； </rb> <rt>chuāng  xià  jiā  rén ， zhuāng  bà  zhòng  jiāng  jīn  chā  bìn ；</rt></ruby><BR>
<ruby><rb> 筵前舞妓，曲终还要锦缠头。 </rb> <rt>yán  qián  wǔ  jì ， qū  zhōng  hái  yào  jǐn  chán  tóu 。</rt></ruby><BR></p>

<p>
<ruby><rb> 脣对齿，角对头，策马对骑牛。 </rb> <rt>chún  duì  chǐ ， jiǎo  duì  tóu ， cè  mǎ  duì  qí  niú 。</rt></ruby><BR>
<ruby><rb> 毫尖对笔底，绮阁对雕镂。 </rb> <rt>háo  jiān  duì  bǐ  dǐ ， qǐ  gé  duì  diāo  lòu 。</rt></ruby><BR>
<ruby><rb> 杨柳岸，荻芦洲，语燕对啼鸠。 </rb> <rt>yáng  liǔ  àn ， dí  lú  zhōu ， yǔ  yàn  duì  tí  jiū 。</rt></ruby><BR>
<ruby><rb> 客乘金络马，人泛木兰舟。 </rb> <rt>kè  chéng  jīn  luò  mǎ ， rén  fàn  mù  lán  zhōu 。</rt></ruby><BR>
<ruby><rb> 绿野耕夫春举耜，碧池渔父晚垂钩。 </rb> <rt>lǜ  yě  gēng  fū  chūn  jǔ  sì ， bì  chí  yú  fù  wǎn  chuí  gōu 。</rt></ruby><BR>
<ruby><rb> 波浪千层，喜见蛟龙得水； </rb> <rt>bō  làng  qiān  céng ， xǐ  jiàn  jiāo  lóng  dé  shuǐ ；</rt></ruby><BR>
<ruby><rb> 云霄万里，惊看鵰鹗横秋。 </rb> <rt>yún  xiāo  wàn  lǐ ， jīng  kàn  diāo  è  héng  qiū 。</rt></ruby><BR></p>

<p>
<ruby><rb> 庵对寺，殿对楼，酒艇对渔舟。 </rb> <rt>ān  duì  sì ， diàn  duì  lóu ， jiǔ  tǐng  duì  yú  zhōu 。</rt></ruby><BR>
<ruby><rb> 金龙对綵凤，豶豕对童牛。 </rb> <rt>jīn  lóng  duì  cǎi  fèng ， fén  shǐ  duì  tóng  niú 。</rt></ruby><BR>
<ruby><rb> 王郎帽，苏子裘，四季对三秋。 </rb> <rt>wáng  láng  mào ， sū  zi  qiú ， sì  jì  duì  sān  qiū 。</rt></ruby><BR>
<ruby><rb> 峯峦扶地秀，江汉接天流。 </rb> <rt>fēng  luán  fú  dì  xiù ， jiāng  hàn  jiē  tiān  liú 。</rt></ruby><BR>
<ruby><rb> 一湾绿水渔村小，万里青山佛寺幽。 </rb> <rt>yī  wān  lǜ  shuǐ  yú  cūn  xiǎo ， wàn  lǐ  qīng  shān  fó  sì  yōu 。</rt></ruby><BR>
<ruby><rb> 龙马呈河，羲皇阐微而画卦； </rb> <rt>lóng  mǎ  chéng  hé ， xī  huáng  chǎn  wēi  ér  huà  guà ；</rt></ruby><BR>
<ruby><rb> 神龟出洛，禹王取法以陈畴。 </rb> <rt>shén  guī  chū  luò ， yǔ  wáng  qǔ  fǎ  yǐ  chén  chóu 。</rt></ruby><BR></p>

</div>
