## 十三 覃
---
<div>

<p>
<ruby><rb> 千对百，两对三，地北对天南。 </rb> <rt>qiān  duì  bǎi ， liǎng  duì  sān ， dì  běi  duì  tiān  nán 。</rt></ruby><BR>
<ruby><rb> 佛堂对仙洞，道院对禅庵。 </rb> <rt>fó  táng  duì  xiān  dòng ， dào  yuàn  duì  chán  ān 。</rt></ruby><BR>
<ruby><rb> 山泼黛，水浮蓝，雪岭对云潭。 </rb> <rt>shān  pō  dài ， shuǐ  fú  lán ， xuě  lǐng  duì  yún  tán 。</rt></ruby><BR>
<ruby><rb> 凤飞方翽翽，虎视已眈眈。 </rb> <rt>fèng  fēi  fāng  huì  huì ， hǔ  shì  yǐ  dān  dān 。</rt></ruby><BR>
<ruby><rb> 窗下书生时讽咏，筵前酒客日耽酣。 </rb> <rt>chuāng  xià  shū  shēng  shí  fěng  yǒng ， yán  qián  jiǔ  kè  rì  dān  hān 。</rt></ruby><BR>
<ruby><rb> 白草满郊，秋日牧徵人之马； </rb> <rt>bái  cǎo  mǎn  jiāo ， qiū  rì  mù  zhēng  rén  zhī  mǎ ；</rt></ruby><BR>
<ruby><rb> 绿桑盈亩，春时供农妇之蚕。 </rb> <rt>lǜ  sāng  yíng  mǔ ， chūn  shí  gōng  nóng  fù  zhī  cán 。</rt></ruby><BR></p>

<p>
<ruby><rb> 将对欲，可对堪，德被对恩覃。 </rb> <rt>jiāng  duì  yù ， kě  duì  kān ， dé  bèi  duì  ēn  tán 。</rt></ruby><BR>
<ruby><rb> 权衡对尺度，雪寺对云庵。 </rb> <rt>quán  héng  duì  chǐ  dù ， xuě  sì  duì  yún  ān 。</rt></ruby><BR>
<ruby><rb> 安邑枣，洞庭柑，不愧对无惭。 </rb> <rt>ān  yì  zǎo ， dòng  tíng  gān ， bù  kuì  duì  wú  cán 。</rt></ruby><BR>
<ruby><rb> 魏徵能直谏，王衍善清谈。 </rb> <rt>wèi  zhēng  néng  zhí  jiàn ， wáng  yǎn  shàn  qīng  tán 。</rt></ruby><BR>
<ruby><rb> 紫梨摘去从山北，丹荔传来自海南。 </rb> <rt>zǐ  lí  zhāi  qù  cóng  shān  běi ， dān  lì  chuán  lái  zì  hǎi  nán 。</rt></ruby><BR>
<ruby><rb> 攘鸡非君子所爲，但当月一； </rb> <rt>rǎng  jī  fēi  jūn  zǐ  suǒ  wèi ， dàn  dāng  yuè  yī ；</rt></ruby><BR>
<ruby><rb> 养狙是山公之智，止用朝三。 </rb> <rt>yǎng  jū  shì  shān  gōng  zhī  zhì ， zhǐ  yòng  cháo  sān 。</rt></ruby><BR></p>

<p>
<ruby><rb> 中对外，北对南，贝母对宜男。 </rb> <rt>zhōng  duì  wài ， běi  duì  nán ， bèi  mǔ  duì  yí  nán 。</rt></ruby><BR>
<ruby><rb> 移山对浚井，谏苦对言甘。 </rb> <rt>yí  shān  duì  jùn  jǐng ， jiàn  kǔ  duì  yán  gān 。</rt></ruby><BR>
<ruby><rb> 千取百，二爲三，魏尚对周堪。 </rb> <rt>qiān  qǔ  bǎi ， èr  wèi  sān ， wèi  shàng  duì  zhōu  kān 。</rt></ruby><BR>
<ruby><rb> 海门翻夕浪，山市拥晴岚。 </rb> <rt>hǎi  mén  fān  xī  làng ， shān  shì  yōng  qíng  lán 。</rt></ruby><BR>
<ruby><rb> 新缔直投公子紵，旧交犹脱馆人骖。 </rb> <rt>xīn  dì  zhí  tóu  gōng  zǐ  zhù ， jiù  jiāo  yóu  tuō  guǎn  rén  cān 。</rt></ruby><BR>
<ruby><rb> 文达淹通，已咏冰兮寒过水； </rb> <rt>wén  dá  yān  tōng ， yǐ  yǒng  bīng  xī  hán  guò  shuǐ ；</rt></ruby><BR>
<ruby><rb> 永和博雅，可知青者胜于蓝。 </rb> <rt>yǒng  hé  bó  yǎ ， kě  zhī  qīng  zhě  shèng  yú  lán 。</rt></ruby><BR></p>

</div>
