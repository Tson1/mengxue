## 七 阳
---
<div>

<p>
<ruby><rb> 高对下，短对长，柳影对花香。 </rb> <rt>gāo  duì  xià ， duǎn  duì  zhǎng ， liǔ  yǐng  duì  huā  xiāng 。</rt></ruby><BR>
<ruby><rb> 词人对赋客，五帝对三王。 </rb> <rt>cí  rén  duì  fù  kè ， wǔ  dì  duì  sān  wáng 。</rt></ruby><BR>
<ruby><rb> 深院落，小池塘，晚眺对晨妆。 </rb> <rt>shēn  yuàn  luò ， xiǎo  chí  táng ， wǎn  tiào  duì  chén  zhuāng 。</rt></ruby><BR>
<ruby><rb> 绦霄唐帝殿，绿野晋公堂。 </rb> <rt>jiàng  xiāo  táng  dì  diàn ， lǜ  yě  jìn  gōng  táng 。</rt></ruby><BR>
<ruby><rb> 寒集谢庄衣上雪，秋添潘岳鬓边霜。 </rb> <rt>hán  jí  xiè  zhuāng  yī  shàng  xuě ， qiū  tiān  pān  yuè  bìn  biān  shuāng 。</rt></ruby><BR>
<ruby><rb> 人浴兰汤，事不忘于端午； </rb> <rt>rén  yù  lán  tāng ， shì  bù  wàng  yú  duān  wǔ ；</rt></ruby><BR>
<ruby><rb> 客斟菊酒，兴常记于重阳。 </rb> <rt>kè  zhēn  jú  jiǔ ， xìng  cháng  jì  yú  zhòng  yáng 。</rt></ruby><BR></p>

<p>
<ruby><rb> 尧对舜，禹对汤，晋宋对隋唐。 </rb> <rt>yáo  duì  shùn ， yǔ  duì  tāng ， jìn  sòng  duì  suí  táng 。</rt></ruby><BR>
<ruby><rb> 奇花对异卉，夏日对秋霜。 </rb> <rt>qí  huā  duì  yì  huì ， xià  rì  duì  qiū  shuāng 。</rt></ruby><BR>
<ruby><rb> 八叉手，九迴肠，地久对天长。 </rb> <rt>bā  chā  shǒu ， jiǔ  huí  cháng ， dì  jiǔ  duì  tiān  zhǎng 。</rt></ruby><BR>
<ruby><rb> 一堤杨柳绿，三径菊花黄。 </rb> <rt>yī  dī  yáng  liǔ  lǜ ， sān  jìng  jú  huā  huáng 。</rt></ruby><BR>
<ruby><rb> 闻鼓塞兵方战斗，听锺宫女正梳妆。 </rb> <rt>wén  gǔ  sāi  bīng  fāng  zhàn  dòu ， tīng  zhōng  gōng  nǚ  zhèng  shū  zhuāng 。</rt></ruby><BR>
<ruby><rb> 春饮方归，纱帽半淹邻舍酒； </rb> <rt>chūn  yǐn  fāng  guī ， shā  mào  bàn  yān  lín  shě  jiǔ ；</rt></ruby><BR>
<ruby><rb> 早朝初退，衮衣微惹御炉香。 </rb> <rt>zǎo  cháo  chū  tuì ， gǔn  yī  wēi  rě  yù  lú  xiāng 。</rt></ruby><BR></p>

<p>
<ruby><rb> 荀对孟，老对庄，嚲柳对垂杨。 </rb> <rt>xún  duì  mèng ， lǎo  duì  zhuāng ， duǒ  liǔ  duì  chuí  yáng 。</rt></ruby><BR>
<ruby><rb> 仙宫对梵宇，小阁对长廊。 </rb> <rt>xiān  gōng  duì  fàn  yǔ ， xiǎo  gé  duì  zhǎng  láng 。</rt></ruby><BR>
<ruby><rb> 风月窟，水云乡，蟋蟀对螳螂。 </rb> <rt>fēng  yuè  kū ， shuǐ  yún  xiāng ， xī  shuài  duì  táng  láng 。</rt></ruby><BR>
<ruby><rb> 暖烟香霭霭，寒烛影煌煌。 </rb> <rt>nuǎn  yān  xiāng  ǎi  ǎi ， hán  zhú  yǐng  huáng  huáng 。</rt></ruby><BR>
<ruby><rb> 伍子欲酬渔父剑，韩生尝窃贾公香。 </rb> <rt>wǔ  zi  yù  chóu  yú  fù  jiàn ， hán  shēng  cháng  qiè  jiǎ  gōng  xiāng 。</rt></ruby><BR>
<ruby><rb> 三月韶光，常忆花明柳媚； </rb> <rt>sān  yuè  sháo  guāng ， cháng  yì  huā  míng  liǔ  mèi ；</rt></ruby><BR>
<ruby><rb> 一年好景，难忘橘绿橙黄。 </rb> <rt>yī  nián  hǎo  jǐng ， nán  wàng  jú  lǜ  chéng  huáng 。</rt></ruby><BR></p>

</div>
