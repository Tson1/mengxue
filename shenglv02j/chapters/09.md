## 九 青
---
<div>

<p>
<ruby><rb> 红对紫，白对青，渔火对禅灯。 </rb> <rt>hóng  duì  zǐ ， bái  duì  qīng ， yú  huǒ  duì  chán  dēng 。</rt></ruby><BR>
<ruby><rb> 唐诗对汉史，释典对仙经。 </rb> <rt>táng  shī  duì  hàn  shǐ ， shì  diǎn  duì  xiān  jīng 。</rt></ruby><BR>
<ruby><rb> 龟曳尾，鹤梳翎，月榭对风亭。 </rb> <rt>guī  yè  wěi ， hè  shū  líng ， yuè  xiè  duì  fēng  tíng 。</rt></ruby><BR>
<ruby><rb> 一轮秋夜月，几点晓天星。 </rb> <rt>yī  lún  qiū  yè  yuè ， jǐ  diǎn  xiǎo  tiān  xīng 。</rt></ruby><BR>
<ruby><rb> 晋士只知山简醉，楚人谁识屈原醒。 </rb> <rt>jìn  shì  zhǐ  zhī  shān  jiǎn  zuì ， chǔ  rén  shuí  shí  qū  yuán  xǐng 。</rt></ruby><BR>
<ruby><rb> 绣倦佳人，慵把鸳鸯文作枕； </rb> <rt>xiù  juàn  jiā  rén ， yōng  bǎ  yuān  yāng  wén  zuò  zhěn ；</rt></ruby><BR>
<ruby><rb> 吮毫画者，思将孔雀写爲屏。 </rb> <rt>shǔn  háo  huà  zhě ， sī  jiāng  kǒng  què  xiě  wèi  píng 。</rt></ruby><BR></p>

<p>
<ruby><rb> 行对坐，醉对醒，佩紫对纡青。 </rb> <rt>xíng  duì  zuò ， zuì  duì  xǐng ， pèi  zǐ  duì  yū  qīng 。</rt></ruby><BR>
<ruby><rb> 棋枰对笔架，雨雪对雷霆。 </rb> <rt>qí  píng  duì  bǐ  jià ， yǔ  xuě  duì  léi  tíng 。</rt></ruby><BR>
<ruby><rb> 狂蛱蝶，小蜻蜓，水岸对沙汀。 </rb> <rt>kuáng  jiá  dié ， xiǎo  qīng  tíng ， shuǐ  àn  duì  shā  tīng 。</rt></ruby><BR>
<ruby><rb> 天台孙绰赋，剑阁孟阳铭。 </rb> <rt>tiān  tāi  sūn  chuò  fù ， jiàn  gé  mèng  yáng  míng 。</rt></ruby><BR>
<ruby><rb> 传信子卿千里雁，照书车胤一囊萤。 </rb> <rt>chuán  xìn  zǐ  qīng  qiān  lǐ  yàn ， zhào  shū  chē  yìn  yī  náng  yíng 。</rt></ruby><BR>
<ruby><rb> 冉冉白云，夜半高遮千里月； </rb> <rt>rǎn  rǎn  bái  yún ， yè  bàn  gāo  zhē  qiān  lǐ  yuè ；</rt></ruby><BR>
<ruby><rb> 澄澄碧水，宵中寒映一天星。 </rb> <rt>chéng  chéng  bì  shuǐ ， xiāo  zhōng  hán  yìng  yì  tiān  xīng 。</rt></ruby><BR></p>

<p>
<ruby><rb> 书对史，传对经，鹦鹉对鶺鴒。 </rb> <rt>shū  duì  shǐ ， chuán  duì  jīng ， yīng  wǔ  duì  jí  líng 。</rt></ruby><BR>
<ruby><rb> 黄茅对白荻，绿草对青萍。 </rb> <rt>huáng  máo  duì  bái  dí ， lǜ  cǎo  duì  qīng  píng 。</rt></ruby><BR>
<ruby><rb> 风绕铎，雨淋铃，水阁对山亭。 </rb> <rt>fēng  rào  duó ， yǔ  lín  líng ， shuǐ  gé  duì  shān  tíng 。</rt></ruby><BR>
<ruby><rb> 渚莲千朵白，岸柳两行青。 </rb> <rt>zhǔ  lián  qiān  duǒ  bái ， àn  liǔ  liǎng  xíng  qīng 。</rt></ruby><BR>
<ruby><rb> 汉代宫中生秀柞，尧时阶畔长祥蓂。 </rb> <rt>hàn  dài  gōng  zhōng  shēng  xiù  zhà ， yáo  shí  jiē  pàn  zhǎng  xiáng  míng 。</rt></ruby><BR>
<ruby><rb> 一枰决胜，棋子分黑白； </rb> <rt>yī  píng  jué  shèng ， qí  zǐ  fēn  hēi  bái ；</rt></ruby><BR>
<ruby><rb> 半幅通灵，画色间丹青。 </rb> <rt>bàn  fú  tōng  líng ， huà  sè  jiān  dān  qīng 。</rt></ruby><BR></p>

</div>
