## 十 蒸
---
<div>

<p>
<ruby><rb> 新对旧，降对升，白犬对苍鹰。 </rb> <rt>xīn  duì  jiù ， jiàng  duì  shēng ， bái  quǎn  duì  cāng  yīng 。</rt></ruby><BR>
<ruby><rb> 葛巾对藜杖，涧水对池冰。 </rb> <rt>gé  jīn  duì  lí  zhàng ， jiàn  shuǐ  duì  chí  bīng 。</rt></ruby><BR>
<ruby><rb> 张兔网，挂鱼罾，燕雀对鵾鹏。 </rb> <rt>zhāng  tù  wǎng ， guà  yú  zēng ， yàn  què  duì  kūn  péng 。</rt></ruby><BR>
<ruby><rb> 炉中煎药火，窗下读书灯。 </rb> <rt>lú  zhōng  jiān  yào  huǒ ， chuāng  xià  dú  shū  dēng 。</rt></ruby><BR>
<ruby><rb> 织锦逐梭成舞凤，画屏误笔作飞蝇。 </rb> <rt>zhī  jǐn  zhú  suō  chéng  wǔ  fèng ， huà  píng  wù  bǐ  zuò  fēi  yíng 。</rt></ruby><BR>
<ruby><rb> 宴客刘公，座上满斟三雅爵； </rb> <rt>yàn  kè  liú  gōng ， zuò  shàng  mǎn  zhēn  sān  yǎ  jué ；</rt></ruby><BR>
<ruby><rb> 迎仙汉帝，宫中高插九光灯。 </rb> <rt>yíng  xiān  hàn  dì ， gōng  zhōng  gāo  chā  jiǔ  guāng  dēng 。</rt></ruby><BR></p>

<p>
<ruby><rb> 儒对士，佛对僧，面友对心朋。 </rb> <rt>rú  duì  shì ， fú  duì  sēng ， miàn  yǒu  duì  xīn  péng 。</rt></ruby><BR>
<ruby><rb> 春残对夏老，夜寝对晨兴。 </rb> <rt>chūn  cán  duì  xià  lǎo ， yè  qǐn  duì  chén  xìng 。</rt></ruby><BR>
<ruby><rb> 千里马，九霄鹏，霞蔚对云蒸。 </rb> <rt>qiān  lǐ  mǎ ， jiǔ  xiāo  péng ， xiá  wèi  duì  yún  zhēng 。</rt></ruby><BR>
<ruby><rb> 寒堆阴岭雪，春泮水池冰。 </rb> <rt>hán  duī  yīn  lǐng  xuě ， chūn  pàn  shuǐ  chí  bīng 。</rt></ruby><BR>
<ruby><rb> 亚父愤生撞玉斗，周公誓死作金縢。 </rb> <rt>yà  fù  fèn  shēng  zhuàng  yù  dòu ， zhōu  gōng  shì  sǐ  zuò  jīn  téng 。</rt></ruby><BR>
<ruby><rb> 将军元晖，莫怪人讥爲饿虎； </rb> <rt>jiāng  jūn  yuán  huī ， mò  guài  rén  jī  wèi  è  hǔ ；</rt></ruby><BR>
<ruby><rb> 侍中卢昶，难逃世号作飢鹰。 </rb> <rt>shì  zhōng  lú  chǎng ， nán  táo  shì  hào  zuò  jī  yīng 。</rt></ruby><BR></p>

<p>
<ruby><rb> 规对矩，墨对绳，独步对同登。 </rb> <rt>guī  duì  jǔ ， mò  duì  shéng ， dú  bù  duì  tóng  dēng 。</rt></ruby><BR>
<ruby><rb> 吟哦对讽咏，访友对寻僧。 </rb> <rt>yín  é  duì  fěng  yǒng ， fǎng  yǒu  duì  xún  sēng 。</rt></ruby><BR>
<ruby><rb> 风绕屋，水襄陵，紫鹄对苍鹰。 </rb> <rt>fēng  rào  wū ， shuǐ  xiāng  líng ， zǐ  hú  duì  cāng  yīng 。</rt></ruby><BR>
<ruby><rb> 鸟寒惊夜月，鱼暖上春冰。 </rb> <rt>niǎo  hán  jīng  yè  yuè ， yú  nuǎn  shàng  chūn  bīng 。</rt></ruby><BR>
<ruby><rb> 扬子口中飞白凤，何郎鼻上集青蝇。 </rb> <rt>yáng  zǐ  kǒu  zhōng  fēi  bái  fèng ， hé  láng  bí  shàng  jí  qīng  yíng 。</rt></ruby><BR>
<ruby><rb> 巨鲤跃池，翻几重之密藻； </rb> <rt>jù  lǐ  yuè  chí ， fān  jǐ  zhòng  zhī  mì  zǎo ；</rt></ruby><BR>
<ruby><rb> 颠猿饮涧，挂百尺之垂藤。 </rb> <rt>diān  yuán  yǐn  jiàn ， guà  bǎi  chǐ  zhī  chuí  téng 。</rt></ruby><BR></p>

</div>
