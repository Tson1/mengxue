## 六 麻
---
<div>

<p>
<ruby><rb> 鬆对柏，缕对麻，蚁阵对蜂衙。 </rb> <rt>sōng  duì  bǎi ， lǚ  duì  má ， yǐ  zhèn  duì  fēng  yá 。</rt></ruby><BR>
<ruby><rb> 頳鳞对白鹭，冻雀对昏鸦，白堕酒，碧沉茶，品笛对吹笳。 </rb> <rt>chēng  lín  duì  bái  lù ， dòng  què  duì  hūn  yā ， bái  duò  jiǔ ， bì  chén  chá ， pǐn  dí  duì  chuī  jiā 。</rt></ruby><BR>
<ruby><rb> 秋凉梧堕叶，春暖杏开花。 </rb> <rt>qiū  liáng  wú  duò  yè ， chūn  nuǎn  xìng  kāi  huā 。</rt></ruby><BR>
<ruby><rb> 雨长苔痕侵壁砌，月移梅影上窗纱。 </rb> <rt>yǔ  zhǎng  tái  hén  qīn  bì  qì ， yuè  yí  méi  yǐng  shàng  chuāng  shā 。</rt></ruby><BR>
<ruby><rb> 飒飒秋风，度城头之筚篥； </rb> <rt>sà  sà  qiū  fēng ， dù  chéng  tóu  zhī  bì  lì ；</rt></ruby><BR>
<ruby><rb> 迟迟晚照，动江上之琵琶。 </rb> <rt>chí  chí  wǎn  zhào ， dòng  jiāng  shàng  zhī  pí  pá 。</rt></ruby><BR></p>

<p>
<ruby><rb> 优对劣，凸对凹，翠竹对黄花。 </rb> <rt>yōu  duì  liè ， tū  duì  āo ， cuì  zhú  duì  huáng  huā 。</rt></ruby><BR>
<ruby><rb> 鬆杉对杞梓，菽麦对桑麻。 </rb> <rt>sōng  shān  duì  qǐ  zǐ ， shū  mài  duì  sāng  má 。</rt></ruby><BR>
<ruby><rb> 山不断，水无涯，煮酒对烹茶。 </rb> <rt>shān  bù  duàn ， shuǐ  wú  yá ， zhǔ  jiǔ  duì  pēng  chá 。</rt></ruby><BR>
<ruby><rb> 鱼游池面水，鹭立岸头沙。 </rb> <rt>yú  yóu  chí  miàn  shuǐ ， lù  lì  àn  tóu  shā 。</rt></ruby><BR>
<ruby><rb> 百亩风翻陶令秫，一畦雨熟邵平瓜。 </rb> <rt>bǎi  mǔ  fēng  fān  táo  lìng  shú ， yī  qí  yǔ  shú  shào  píng  guā 。</rt></ruby><BR>
<ruby><rb> 閒捧竹根，饮李白一壶之酒； </rb> <rt>xián  pěng  zhú  gēn ， yǐn  lǐ  bái  yī  hú  zhī  jiǔ ；</rt></ruby><BR>
<ruby><rb> 偶擎桐叶，啜卢仝七碗之茶。 </rb> <rt>ǒu  qíng  tóng  yè ， chuài  lú  tóng  qī  wǎn  zhī  chá 。</rt></ruby><BR></p>

<p>
<ruby><rb> 吴对楚，蜀对巴，落日对流霞。 </rb> <rt>wú  duì  chǔ ， shǔ  duì  bā ， luò  rì  duì  liú  xiá 。</rt></ruby><BR>
<ruby><rb> 酒钱对诗债，柏叶对松花。 </rb> <rt>jiǔ  qián  duì  shī  zhài ， bǎi  yè  duì  sōng  huā 。</rt></ruby><BR>
<ruby><rb> 驰驿骑，泛仙槎，碧玉对丹砂。 </rb> <rt>chí  yì  qí ， fàn  xiān  chá ， bì  yù  duì  dān  shā 。</rt></ruby><BR>
<ruby><rb> 设桥偏送笋，开道竟还瓜。 </rb> <rt>shè  qiáo  piān  sòng  sǔn ， kāi  dào  jìng  hái  guā 。</rt></ruby><BR>
<ruby><rb> 楚国大夫沉汨水，洛阳才子谪长沙。 </rb> <rt>chǔ  guó  dài  fū  chén  mì  shuǐ ， luò  yáng  cái  zǐ  zhé  zhǎng  shā 。</rt></ruby><BR>
<ruby><rb> 书箧琴囊，乃士流活计； </rb> <rt>shū  qiè  qín  náng ， nǎi  shì  liú  huó  jì ；</rt></ruby><BR>
<ruby><rb> 药炉茶鼎，实閒客生涯。 </rb> <rt>yào  lú  chá  dǐng ， shí  xián  kè  shēng  yá 。</rt></ruby><BR></p>

</div>
