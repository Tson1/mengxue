## 十二 侵
---
<div>

<p>
<ruby><rb> 眉对目，口对心，锦瑟对瑶琴。 </rb> <rt>méi  duì  mù ， kǒu  duì  xīn ， jǐn  sè  duì  yáo  qín 。</rt></ruby><BR>
<ruby><rb> 晓耕对寒钓，晚笛对秋砧。 </rb> <rt>xiǎo  gēng  duì  hán  diào ， wǎn  dí  duì  qiū  zhēn 。</rt></ruby><BR>
<ruby><rb> 鬆鬱郁，竹森森，闵损对曾参。 </rb> <rt>sōng  yù  yù ， zhú  sēn  sēn ， mǐn  sǔn  duì  céng  cān 。</rt></ruby><BR>
<ruby><rb> 秦王亲击缶，虞帝自挥琴。 </rb> <rt>qín  wáng  qīn  jī  fǒu ， yú  dì  zì  huī  qín 。</rt></ruby><BR>
<ruby><rb> 三献卞和尝泣玉，四知杨震固辞金。 </rb> <rt>sān  xiàn  biàn  hé  cháng  qì  yù ， sì  zhī  yáng  zhèn  gù  cí  jīn 。</rt></ruby><BR>
<ruby><rb> 寂寂秋朝，庭叶因霜摧嫩色； </rb> <rt>jì  jì  qiū  cháo ， tíng  yè  yīn  shuāng  cuī  nèn  sè ；</rt></ruby><BR>
<ruby><rb> 沉沉春夜，砌花随月转清阴。 </rb> <rt>chén  chén  chūn  yè ， qì  huā  suí  yuè  zhuǎn  qīng  yīn 。</rt></ruby><BR></p>

<p>
<ruby><rb> 前对后，古对今，野兽对山禽。 </rb> <rt>qián  duì  hòu ， gǔ  duì  jīn ， yě  shòu  duì  shān  qín 。</rt></ruby><BR>
<ruby><rb> 犍牛对牝马，水浅对山深。 </rb> <rt>jiān  niú  duì  pìn  mǎ ， shuǐ  qiǎn  duì  shān  shēn 。</rt></ruby><BR>
<ruby><rb> 曾点瑟，戴逵琴，璞玉对浑金。 </rb> <rt>céng  diǎn  sè ， dài  kuí  qín ， pú  yù  duì  hún  jīn 。</rt></ruby><BR>
<ruby><rb> 豔红花弄色，浓绿柳敷阴。 </rb> <rt>yàn  hóng  huā  nòng  sè ， nóng  lǜ  liǔ  fū  yīn 。</rt></ruby><BR>
<ruby><rb> 不雨汤王方剪爪，有风楚子正披襟。 </rb> <rt>bù  yǔ  tāng  wáng  fāng  jiǎn  zhǎo ， yǒu  fēng  chǔ  zi  zhèng  pī  jīn 。</rt></ruby><BR>
<ruby><rb> 书生惜壮岁韶华，寸阴尺璧； </rb> <rt>shū  shēng  xī  zhuàng  suì  sháo  huá ， cùn  yīn  chǐ  bì ；</rt></ruby><BR>
<ruby><rb> 游子爱良宵光景，一刻千金。 </rb> <rt>yóu  zi  ài  liáng  xiāo  guāng  jǐng ， yī  kè  qiān  jīn 。</rt></ruby><BR></p>

<p>
<ruby><rb> 丝对竹，剑对琴，素志对丹心。 </rb> <rt>sī  duì  zhú ， jiàn  duì  qín ， sù  zhì  duì  dān  xīn 。</rt></ruby><BR>
<ruby><rb> 千愁对一醉，虎啸对龙吟。 </rb> <rt>qiān  chóu  duì  yī  zuì ， hǔ  xiào  duì  lóng  yín 。</rt></ruby><BR>
<ruby><rb> 子罕玉，不疑金，往古对来今。 </rb> <rt>zi  hǎn  yù ， bù  yí  jīn ， wǎng  gǔ  duì  lái  jīn 。</rt></ruby><BR>
<ruby><rb> 天寒邹吹律，岁旱傅爲霖。 </rb> <rt>tiān  hán  zōu  chuī  lǜ ， suì  hàn  fù  wèi  lín 。</rt></ruby><BR>
<ruby><rb> 渠说子规爲帝魄，侬知孔雀是家禽。 </rb> <rt>qú  shuō  zi  guī  wèi  dì  pò ， nóng  zhī  kǒng  què  shì  jiā  qín 。</rt></ruby><BR>
<ruby><rb> 屈子沉江，处处舟中争系糉； </rb> <rt>qū  zǐ  chén  jiāng ， chù  chù  zhōu  zhōng  zhēng  xì  zòng ；</rt></ruby><BR>
<ruby><rb> 牛郎渡渚，家家台上竞穿针。 </rb> <rt>niú  láng  dù  zhǔ ， jiā  jiā  tái  shàng  jìng  chuān  zhēn 。</rt></ruby><BR></p>

</div>
