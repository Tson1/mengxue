## 信
---



<ruby><rb> 凡出言 信為先 詐與妄 奚可焉 </rb> <rt>fán  chū  yán   xìn  wèi  xiān   zhà  yǔ  wàng   xī  kě  yān</rt></ruby>


<ruby><rb> 話說多 不如少 惟其是 勿佞巧 </rb> <rt>huà  shuō  duō   bù  rú  shǎo   wéi  qí  shì   wù  nìng  qiǎo</rt></ruby>


<ruby><rb> 奸巧語 穢汙詞 市井氣 切戒之 </rb> <rt>jiān  qiǎo  yǔ   huì  wū  cí   shì  jǐng  qì   qiè  jiè  zhī</rt></ruby>


<ruby><rb> 見未真 勿輕言 知未的 勿輕傳 </rb> <rt>jiàn  wèi  zhēn   wù  qīng  yán   zhī  wèi  dē   wù  qīng  chuán</rt></ruby>


<ruby><rb> 事非宜 勿輕諾 苟輕諾 進退錯 </rb> <rt>shì  fēi  yí   wù  qīng  nuò   gǒu  qīng  nuò   jìn  tuì  cuò</rt></ruby>


<ruby><rb> 凡道字 重且舒 勿急疾 勿模糊 </rb> <rt>fán  dào  zì   zhòng  qiě  shū   wù  jí  jí   wù  mó  hu</rt></ruby>


<ruby><rb> 彼說長 此說短 不關己 莫閑管 </rb> <rt>bǐ  shuō  zhǎng   cǐ  shuō  duǎn   bù  guān  jǐ   mò  xián  guǎn</rt></ruby>


<ruby><rb> 見人善 即思齊 縱去遠 以漸躋 </rb> <rt>jiàn  rén  shàn   jí  sī  qí   zòng  qù  yuǎn   yǐ  jiàn  jī</rt></ruby>


<ruby><rb> 見人惡 即內省 有則改 無加警 </rb> <rt>jiàn  rén  è   jí  nèi  shěng   yǒu  zé  gǎi   wú  jiā  jǐng</rt></ruby>


<ruby><rb> 唯德學 唯才藝 不如人 當自礪 </rb> <rt>wéi  dé  xué   wéi  cái  yì   bù  rú  rén   dāng  zì  lì</rt></ruby>


<ruby><rb> 若衣服 若飲食 不如人 勿生戚 </rb> <rt>ruò  yī  fú   ruò  yǐn  shí   bù  rú  rén   wù  shēng  qī</rt></ruby>


<ruby><rb> 聞過怒 聞譽樂 損友來 益友卻 </rb> <rt>wén  guò  nù   wén  yù  lè   sǔn  yǒu  lái   yì  yǒu  què</rt></ruby>


<ruby><rb> 聞譽恐 聞過欣 直諒士 漸相親 </rb> <rt>wén  yù  kǒng   wén  guò  xīn   zhí  liàng  shì   jiàn  xiāng  qīn</rt></ruby>


<ruby><rb> 無心非 名為錯 有心非 名為惡 </rb> <rt>wú  xīn  fēi   míng  wèi  cuò   yǒu  xīn  fēi   míng  wèi  è</rt></ruby>


<ruby><rb> 過能改 歸於無 倘掩飾 增一辜 </rb> <rt>guò  néng  gǎi   guī  yú  wú   tǎng  yǎn  shì   zēng  yī  gū</rt></ruby>

