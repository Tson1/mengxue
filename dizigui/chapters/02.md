## 入則孝
---



<ruby><rb> 父母呼 應勿緩 父母命 行勿懶 </rb> <rt>fù  mǔ  hū   yīng  wù  huǎn   fù  mǔ  mìng   xíng  wù  lǎn</rt></ruby>


<ruby><rb> 父母教 須敬聽 父母責 須順承 </rb> <rt>fù  mǔ  jiào   xū  jìng  tīng   fù  mǔ  zé   xū  shùn  chéng</rt></ruby>


<ruby><rb> 冬則溫 夏則凊 晨則省 昏則定 </rb> <rt>dōng  zé  wēn   xià  zé  qìng   chén  zé  shěng   hūn  zé  dìng</rt></ruby>


<ruby><rb> 出必告 反必面 居有常 業無變 </rb> <rt>chū  bì  gào   fǎn  bì  miàn   jū  yǒu  cháng   yè  wú  biàn</rt></ruby>


<ruby><rb> 事雖小 勿擅為 苟擅為 子道虧 </rb> <rt>shì  suī  xiǎo   wù  shàn  wèi   gǒu  shàn  wèi   zǐ  dào  kuī</rt></ruby>


<ruby><rb> 物雖小 勿私藏 苟私藏 親心傷 </rb> <rt>wù  suī  xiǎo   wù  sī  cáng   gǒu  sī  cáng   qīn  xīn  shāng</rt></ruby>


<ruby><rb> 親所好 力為具 親所惡 謹為去 </rb> <rt>qīn  suǒ  hǎo   lì  wèi  jù   qīn  suǒ  è   jǐn  wèi  qù</rt></ruby>


<ruby><rb> 身有傷 貽親憂 德有傷 貽親羞 </rb> <rt>shēn  yǒu  shāng   yí  qīn  yōu   dé  yǒu  shāng   yí  qīn  xiū</rt></ruby>


<ruby><rb> 親愛我 孝何難 親憎我 孝方賢 </rb> <rt>qīn  ài  wǒ   xiào  hé  nán   qīn  zēng  wǒ   xiào  fāng  xián</rt></ruby>


<ruby><rb> 親有過 諫使更 怡吾色 柔吾聲 </rb> <rt>qīn  yǒu  guò   jiàn  shǐ  gèng   yí  wú  sè   róu  wú  shēng</rt></ruby>


<ruby><rb> 諫不入 悅複諫 號泣隨 撻無怨 </rb> <rt>jiàn  bù  rù   yuè  fù  jiàn   hào  qì  suí   tà  wú  yuàn</rt></ruby>


<ruby><rb> 親有疾 藥先嘗 晝夜侍 不離床 </rb> <rt>qīn  yǒu  jí   yào  xiān  cháng   zhòu  yè  shì   bù  lí  chuáng</rt></ruby>


<ruby><rb> 喪三年 常悲咽 居處變 酒肉絕 </rb> <rt>sàng  sān  nián   cháng  bēi  yān   jū  chù  biàn   jiǔ  ròu  jué</rt></ruby>


<ruby><rb> 喪盡禮 祭盡誠 事死者 如事生 </rb> <rt>sàng  jǐn  lǐ   jì  jǐn  chéng   shì  sǐ  zhě   rú  shì  shēng</rt></ruby>

