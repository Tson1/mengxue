<!DOCTYPE html><html lang=""><head>
        <meta charset="UTF-8">
        <meta content="text/html; charset=utf-8" http-equiv="Content-Type">
        <title>07.鳥獸 · 幼学琼林 一卷-拼音版 繁體</title>
        <meta http-equiv="X-UA-Compatible" content="IE=edge">
        <meta name="description" content="">
        <meta name="generator" content="GitBook 3.2.3">
        
        
        
    
    <link rel="stylesheet" href="../gitbook/style.css">

    
            
                
                <link rel="stylesheet" href="../gitbook/gitbook-plugin-donate/plugin.css">
                
            
                
                <link rel="stylesheet" href="../gitbook/gitbook-plugin-disqus/plugin.css">
                
            
                
                <link rel="stylesheet" href="../gitbook/gitbook-plugin-highlight/website.css">
                
            
                
                <link rel="stylesheet" href="../gitbook/gitbook-plugin-search/search.css">
                
            
                
                <link rel="stylesheet" href="../gitbook/gitbook-plugin-fontsettings/website.css">
                
            
        

    

    
        
    
        
    
        
    
        
    
        
    
        
    

        
    
    
    <meta name="apple-mobile-web-app-capable" content="yes" extra="Any information">
    
    <meta name="description" content="整理幼学琼林拼音版，陪孩子壹起讀書。">
    
    <meta name="keywords" content="海外兒童,國學,啟蒙,拼音,誦讀,背誦,親子,pinyin,chinese">
    
    
    
    
    <meta name="HandheldFriendly" content="true">
    <meta name="viewport" content="width=device-width, initial-scale=1, user-scalable=no">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black">
    <link rel="apple-touch-icon-precomposed" sizes="152x152" href="../gitbook/images/apple-touch-icon-precomposed-152.png">
    <link rel="shortcut icon" href="../gitbook/images/favicon.ico" type="image/x-icon">

    
    <link rel="next" href="08.html">
    
    
    <link rel="prev" href="06.html">
    


    </head>
    <body>
        
<div class="book">
    <div class="book-summary">
        
            
<div id="book-search-input" role="search">
    <input type="text" placeholder="Type to search">
</div>

            
                <nav role="navigation">
                


<ul class="summary">
    
    
    
        
        <li>
            <a href="https://tblog.xfutian.com/" target="_blank" class="custom-link">我的博客</a>
        </li>
    
        
        <li>
            <a href="https://www.xfutian.com/" target="_blank" class="custom-link">拼音版书籍列表</a>
        </li>
    
        
        <li>
            <a href="https://mengxue.xfutian.com/youxueql04j/" target="_blank" class="custom-link">幼学琼林 四卷-拼音版 简体</a>
        </li>
    
    

    
    <li class="divider"></li>
    

    
        
        
    
        <li class="chapter " data-level="1.1" data-path="../">
            
                <a href="../">
            
                    
                    概要
            
                </a>
            

            
        </li>
    

    
        
        <li class="divider"></li>
        
        
    
        <li class="chapter " data-level="2.1" data-path="01.html">
            
                <a href="01.html">
            
                    
                    01.文事
            
                </a>
            

            
        </li>
    
        <li class="chapter " data-level="2.2" data-path="02.html">
            
                <a href="02.html">
            
                    
                    02.科第
            
                </a>
            

            
        </li>
    
        <li class="chapter " data-level="2.3" data-path="03.html">
            
                <a href="03.html">
            
                    
                    03.製作
            
                </a>
            

            
        </li>
    
        <li class="chapter " data-level="2.4" data-path="04.html">
            
                <a href="04.html">
            
                    
                    04.技藝
            
                </a>
            

            
        </li>
    
        <li class="chapter " data-level="2.5" data-path="05.html">
            
                <a href="05.html">
            
                    
                    05.訟獄
            
                </a>
            

            
        </li>
    
        <li class="chapter " data-level="2.6" data-path="06.html">
            
                <a href="06.html">
            
                    
                    06.釋道鬼神
            
                </a>
            

            
        </li>
    
        <li class="chapter active" data-level="2.7" data-path="07.html">
            
                <a href="07.html">
            
                    
                    07.鳥獸
            
                </a>
            

            
        </li>
    
        <li class="chapter " data-level="2.8" data-path="08.html">
            
                <a href="08.html">
            
                    
                    08.花木
            
                </a>
            

            
        </li>
    

    

    <li class="divider"></li>

    <li>
        <a href="https://www.gitbook.com" target="blank" class="gitbook-link">
            Published with GitBook
        </a>
    </li>
</ul>


                </nav>
            
        
    </div>

    <div class="book-body">
        
            <div class="body-inner">
                
                    

<div class="book-header" role="navigation">
    

    <!-- Title -->
    <h1>
        <i class="fa fa-circle-o-notch fa-spin"></i>
        <a href="..">07.鳥獸</a>
    </h1>
</div>




                    <div class="page-wrapper" tabindex="-1" role="main">
                        <div class="page-inner">
                            
<div id="book-search-results">
    <div class="search-noresults">
    
                                <section class="normal markdown-section">
                                
                                <h2 id="鳥獸">鳥獸</h2>
<hr>
<audio controls="controls">
  <source src="../medias/32鸟兽.mp3" type="audio/mp3">
Your browser does not support this audio format.
</audio>
<hr>

<div>

<p>
<ruby><rb> 麟爲毛蟲之長，虎乃獸中之王。 </rb> <rt>lín  wèi  máo  chóng  zhī  zhǎng ， hǔ  nǎi  shòu  zhōng  zhī  wáng 。</rt></ruby><br>
<ruby><rb> 麟鳳龜龍，謂之四靈； </rb> <rt>lín  fèng  guī  lóng ， wèi  zhī  sì  líng ；</rt></ruby><br>
<ruby><rb> 犬豕與雞，謂之三物。 </rb> <rt>quǎn  shǐ  yǔ  jī ， wèi  zhī  sān  wù 。</rt></ruby><br>
<ruby><rb> 騄駬驊騮，良馬之號； </rb> <rt>lù  ěr  huá  liú ， liáng  mǎ  zhī  hào ；</rt></ruby><br>
<ruby><rb> 太牢大武，乃牛之稱。 </rb> <rt>tài  láo  dà  wǔ ， nǎi  niú  zhī  chēng 。</rt></ruby><br>
<ruby><rb> 羊曰柔毛，又曰長髯主簿； </rb> <rt>yáng  yuē  róu  máo ， yòu  yuē  zhǎng  rán  zhǔ  bù ；</rt></ruby><br>
<ruby><rb> 豕名剛鬣，又曰烏喙將軍。 </rb> <rt>shǐ  míng  gāng  liè ， yòu  yuē  wū  huì  jiāng  jūn 。</rt></ruby><br>
<ruby><rb> 鵝名舒雁，鴨號家鳧。 </rb> <rt>é  míng  shū  yàn ， yā  hào  jiā  fú 。</rt></ruby><br></p>

<p>
<ruby><rb> 雞有五德，故稱之爲德禽； </rb> <rt>jī  yǒu  wǔ  dé ， gù  chēng  zhī  wèi  dé  qín ；</rt></ruby><br>
<ruby><rb> 雁性隨陽，因名之曰陽鳥。 </rb> <rt>yàn  xìng  suí  yáng ， yīn  míng  zhī  yuē  yáng  niǎo 。</rt></ruby><br>
<ruby><rb> 家狸、烏圓，乃貓之譽； </rb> <rt>jiā  lí 、 wū  yuán ， nǎi  māo  zhī  yù ；</rt></ruby><br>
<ruby><rb> 韓盧楚獷，皆犬之名。 </rb> <rt>hán  lú  chǔ  guǎng ， jiē  quǎn  zhī  míng 。</rt></ruby><br>
<ruby><rb> 麒麟騶虞，皆好仁之獸； </rb> <rt>qí  lín  zōu  yú ， jiē  hǎo  rén  zhī  shòu ；</rt></ruby><br>
<ruby><rb> 螟螣蟊賊，皆害苗之蟲。 </rb> <rt>míng  tè  máo  zéi ， jiē  hài  miáo  zhī  chóng 。</rt></ruby><br>
<ruby><rb> 無腸公子，螃蟹之名； </rb> <rt>wú  cháng  gōng  zǐ ， páng  xiè  zhī  míng ；</rt></ruby><br>
<ruby><rb> 綠衣使者，鸚鵡之號。 </rb> <rt>lǜ  yī  shǐ  zhě ， yīng  wǔ  zhī  hào 。</rt></ruby><br>
<ruby><rb> 狐假虎威，謂借勢而爲惡； </rb> <rt>hú  jiǎ  hǔ  wēi ， wèi  jiè  shì  ér  wèi  è ；</rt></ruby><br>
<ruby><rb> 養虎貽患，謂留禍之在身。 </rb> <rt>yǎng  hǔ  yí  huàn ， wèi  liú  huò  zhī  zài  shēn 。</rt></ruby><br></p>

<p>
<ruby><rb> 猶豫多疑，喻人之不決； </rb> <rt>yóu  yù  duō  yí ， yù  rén  zhī  bù  jué ；</rt></ruby><br>
<ruby><rb> 狼狽相倚，比人之顛連。 </rb> <rt>láng  bèi  xiāng  yǐ ， bǐ  rén  zhī  diān  lián 。</rt></ruby><br>
<ruby><rb> 勝負未分，不知鹿死誰手； </rb> <rt>shèng  fù  wèi  fēn ， bù  zhī  lù  sǐ  shuí  shǒu ；</rt></ruby><br>
<ruby><rb> 基業易主，正如燕入他家。 </rb> <rt>jī  yè  yì  zhǔ ， zhèng  rú  yàn  rù  tā  jiā 。</rt></ruby><br>
<ruby><rb> 雁到南方，先至爲主，後至爲賓； </rb> <rt>yàn  dào  nán  fāng ， xiān  zhì  wèi  zhǔ ， hòu  zhì  wèi  bīn ；</rt></ruby><br>
<ruby><rb> 雉名陳寶，得雄則王，得雌則霸。 </rb> <rt>zhì  míng  chén  bǎo ， dé  xióng  zé  wáng ， dé  cí  zé  bà 。</rt></ruby><br>
<ruby><rb> 刻鵠類鶩，爲學初成； </rb> <rt>kè  hú  lèi  wù ， wèi  xué  chū  chéng ；</rt></ruby><br>
<ruby><rb> 畫虎類犬，弄巧成拙。 </rb> <rt>huà  hǔ  lèi  quǎn ， nòng  qiǎo  chéng  zhuō 。</rt></ruby><br></p>

<p>
<ruby><rb> 美惡不稱，謂之狗尾續貂； </rb> <rt>měi  è  bù  chēng ， wèi  zhī  gǒu  wěi  xù  diāo ；</rt></ruby><br>
<ruby><rb> 貪圖不足，謂之蛇欲吞象。 </rb> <rt>tān  tú  bù  zú ， wèi  zhī  shé  yù  tūn  xiàng 。</rt></ruby><br>
<ruby><rb> 禍去禍又至，曰前門拒虎，後門進狼； </rb> <rt>huò  qù  huò  yòu  zhì ， yuē  qián  mén  jù  hǔ ， hòu  mén  jìn  láng ；</rt></ruby><br>
<ruby><rb> 除兇不畏兇，曰不入虎穴，焉得虎子。 </rb> <rt>chú  xiōng  bù  wèi  xiōng ， yuē  bù  rù  hǔ  xué ， yān  dé  hǔ  zǐ 。</rt></ruby><br>
<ruby><rb> 鄙衆趨利，曰羣蟻附羶； </rb> <rt>bǐ  zhòng  qū  lì ， yuē  qún  yǐ  fù  shān ；</rt></ruby><br>
<ruby><rb> 謙己愛兒，曰老牛舐犢。 </rb> <rt>qiān  jǐ  ài  ér ， yuē  lǎo  niú  shì  dú 。</rt></ruby><br>
<ruby><rb> 無中生有，曰畫蛇添足； </rb> <rt>wú  zhōng  shēng  yǒu ， yuē  huà  shé  tiān  zú ；</rt></ruby><br>
<ruby><rb> 進退兩難，曰羝羊觸藩。 </rb> <rt>jìn  tuì  liǎng  nán ， yuē  dī  yáng  chù  fān 。</rt></ruby><br>
<ruby><rb> 杯中蛇影，自起猜疑； </rb> <rt>bēi  zhōng  shé  yǐng ， zì  qǐ  cāi  yí ；</rt></ruby><br>
<ruby><rb> 塞翁失馬，難分禍福。 </rb> <rt>sài  wēng  shī  mǎ ， nán  fēn  huò  fú 。</rt></ruby><br></p>

<p>
<ruby><rb> 龍駒鳳雛，晉閔鴻誇吳中陸士龍之異； </rb> <rt>lóng  jū  fèng  chú ， jìn  mǐn  hóng  kuā  wú  zhōng  lù  shì  lóng  zhī  yì ；</rt></ruby><br>
<ruby><rb> 伏龍鳳雛，司馬徽稱孔明龐士元之奇。 </rb> <rt>fú  lóng  fèng  chú ， sī  mǎ  huī  chēng  kǒng  míng  páng  shì  yuán  zhī  qí 。</rt></ruby><br>
<ruby><rb> 呂后斷戚夫人手足，號曰人彘； </rb> <rt>lǚ  hòu  duàn  qī  fū  rén  shǒu  zú ， hào  yuē  rén  zhì ；</rt></ruby><br>
<ruby><rb> 胡人醃契丹王屍骸，謂之帝羓。 </rb> <rt>hú  rén  yān  qì  dān  wáng  shī  hái ， wèi  zhī  dì  bā 。</rt></ruby><br>
<ruby><rb> 人之狠惡，同於檮杌； </rb> <rt>rén  zhī  hěn  è ， tóng  yú  táo  wù ；</rt></ruby><br>
<ruby><rb> 人之兇暴，類於窮奇。 </rb> <rt>rén  zhī  xiōng  bào ， lèi  yú  qióng  qí 。</rt></ruby><br></p>

<p>
<ruby><rb> 王猛見桓溫，捫蝨而談當世之務； </rb> <rt>wáng  měng  jiàn  huán  wēn ， mén  shī  ér  tán  dāng  shì  zhī  wù ；</rt></ruby><br>
<ruby><rb> 甯戚遇齊桓，扣角而取卿相之榮。 </rb> <rt>níng  qī  yù  qí  huán ， kòu  jiǎo  ér  qǔ  qīng  xiàng  zhī  róng 。</rt></ruby><br>
<ruby><rb> 楚王軾怒蛙，以昆蟲之敢死； </rb> <rt>chǔ  wáng  shì  nù  wā ， yǐ  kūn  chóng  zhī  gǎn  sǐ ；</rt></ruby><br>
<ruby><rb> 丙吉問牛喘，恐陰陽之失時。 </rb> <rt>bǐng  jí  wèn  niú  chuǎn ， kǒng  yīn  yáng  zhī  shī  shí 。</rt></ruby><br>
<ruby><rb> 以十人而制千虎，比言事之難勝； </rb> <rt>yǐ  shí  rén  ér  zhì  qiān  hǔ ， bǐ  yán  shì  zhī  nán  shèng ；</rt></ruby><br>
<ruby><rb> 走韓盧而搏蹇兔，喻言敵之易摧。 </rb> <rt>zǒu  hán  lú  ér  bó  jiǎn  tù ， yù  yán  dí  zhī  yì  cuī 。</rt></ruby><br>
<ruby><rb> 兄弟如鶺鴒之相親，夫婦如鸞鳳之配偶。 </rb> <rt>xiōng  dì  rú  jí  líng  zhī  xiāng  qīn ， fū  fù  rú  luán  fèng  zhī  pèi  ǒu 。</rt></ruby><br></p>

<p>
<ruby><rb> 有勢莫能爲，曰雖鞭之長，不及馬腹； </rb> <rt>yǒu  shì  mò  néng  wèi ， yuē  suī  biān  zhī  zhǎng ， bù  jí  mǎ  fù ；</rt></ruby><br>
<ruby><rb> 制小不用大，曰割雞之小，焉用牛刀。 </rb> <rt>zhì  xiǎo  bù  yòng  dà ， yuē  gē  jī  zhī  xiǎo ， yān  yòng  niú  dāo 。</rt></ruby><br>
<ruby><rb> 鳥食母者曰梟，獸食父者曰獍。 </rb> <rt>niǎo  shí  mǔ  zhě  yuē  xiāo ， shòu  shí  fù  zhě  yuē  jìng 。</rt></ruby><br>
<ruby><rb> 苛政猛於虎，壯士氣如虹。 </rb> <rt>kē  zhèng  měng  yú  hǔ ， zhuàng  shì  qì  rú  hóng 。</rt></ruby><br>
<ruby><rb> 腰纏十萬貫，騎鶴上揚州，謂仙人而兼富貴； </rb> <rt>yāo  chán  shí  wàn  guàn ， qí  hè  shàng  yáng  zhōu ， wèi  xiān  rén  ér  jiān  fù  guì ；</rt></ruby><br>
<ruby><rb> 盲人騎瞎馬，夜半臨深池，是險語之逼人聞。 </rb> <rt>máng  rén  qí  xiā  mǎ ， yè  bàn  lín  shēn  chí ， shì  xiǎn  yǔ  zhī  bī  rén  wén 。</rt></ruby><br>
<ruby><rb> 黔驢之技，技止此耳； </rb> <rt>qián  lǘ  zhī  jì ， jì  zhǐ  cǐ  ěr ；</rt></ruby><br>
<ruby><rb> 鼯鼠之技，技亦窮乎。 </rb> <rt>wú  shǔ  zhī  jì ， jì  yì  qióng  hū 。</rt></ruby><br></p>

<p>
<ruby><rb> 強兼併者曰鯨吞，爲小賊者曰狗盜。 </rb> <rt>qiáng  jiān  bìng  zhě  yuē  jīng  tūn ， wèi  xiǎo  zéi  zhě  yuē  gǒu  dào 。</rt></ruby><br>
<ruby><rb> 養惡人如養虎，當飽其肉，不飽則噬； </rb> <rt>yǎng  è  rén  rú  yǎng  hǔ ， dāng  bǎo  qí  ròu ， bù  bǎo  zé  shì ；</rt></ruby><br>
<ruby><rb> 養惡人如養鷹，飢之則附，飽之則颺。 </rb> <rt>yǎng  è  rén  rú  yǎng  yīng ， jī  zhī  zé  fù ， bǎo  zhī  zé  yáng 。</rt></ruby><br>
<ruby><rb> 隨珠彈雀，謂得少而失多； </rb> <rt>suí  zhū  dàn  què ， wèi  dé  shǎo  ér  shī  duō ；</rt></ruby><br>
<ruby><rb> 投鼠忌器，恐因甲而害乙。 </rb> <rt>tóu  shǔ  jì  qì ， kǒng  yīn  jiǎ  ér  hài  yǐ 。</rt></ruby><br>
<ruby><rb> 事多曰蝟集，利小曰蠅頭。 </rb> <rt>shì  duō  yuē  wèi  jí ， lì  xiǎo  yuē  yíng  tóu 。</rt></ruby><br>
<ruby><rb> 心惑似狐疑，人喜如雀躍。 </rb> <rt>xīn  huò  shì  hú  yí ， rén  xǐ  rú  què  yuè 。</rt></ruby><br></p>

<p>
<ruby><rb> 愛屋及烏，謂因此而惜彼； </rb> <rt>ài  wū  jí  wū ， wèi  yīn  cǐ  ér  xī  bǐ ；</rt></ruby><br>
<ruby><rb> 輕雞愛鶩，謂舍此而圖他。 </rb> <rt>qīng  jī  ài  wù ， wèi  shě  cǐ  ér  tú  tā 。</rt></ruby><br>
<ruby><rb> 唆惡爲非，曰教猱升木； </rb> <rt>suō  è  wèi  fēi ， yuē  jiāo  náo  shēng  mù ；</rt></ruby><br>
<ruby><rb> 受恩不報，曰得魚忘筌。 </rb> <rt>shòu  ēn  bù  bào ， yuē  dé  yú  wàng  quán 。</rt></ruby><br>
<ruby><rb> 倚勢害人，真似城狐社鼠； </rb> <rt>yǐ  shì  hài  rén ， zhēn  sì  chéng  hú  shè  shǔ ；</rt></ruby><br>
<ruby><rb> 空存無用，何殊陶犬瓦雞。 </rb> <rt>kōng  cún  wú  yòng ， hé  shū  táo  quǎn  wǎ  jī 。</rt></ruby><br>
<ruby><rb> 勢弱難敵，謂之螳臂當轍； </rb> <rt>shì  ruò  nán  dí ， wèi  zhī  táng  bì  dāng  zhé ；</rt></ruby><br>
<ruby><rb> 人生易死，乃曰蜉蝣在世。 </rb> <rt>rén  shēng  yì  sǐ ， nǎi  yuē  fú  yóu  zài  shì 。</rt></ruby><br>
<ruby><rb> 小難制大，如越雞難伏鵠卵； </rb> <rt>xiǎo  nán  zhì  dà ， rú  yuè  jī  nán  fú  hú  luǎn ；</rt></ruby><br>
<ruby><rb> 賤反輕貴，似學鷽鳩反笑大鵬。 </rb> <rt>jiàn  fǎn  qīng  guì ， shì  xué  xué  jiū  fǎn  xiào  dà  péng 。</rt></ruby><br></p>

<p>
<ruby><rb> 小人不知君子之心，曰燕雀焉知鴻鵠志； </rb> <rt>xiǎo  rén  bù  zhī  jūn  zǐ  zhī  xīn ， yuē  yàn  què  yān  zhī  hóng  hú  zhì ；</rt></ruby><br>
<ruby><rb> 君子不受小人之侮，曰虎豹豈受犬羊欺。 </rb> <rt>jūn  zǐ  bù  shòu  xiǎo  rén  zhī  wǔ ， yuē  hǔ  bào  qǐ  shòu  quǎn  yáng  qī 。</rt></ruby><br>
<ruby><rb> 跖犬吠堯，吠非其主； </rb> <rt>zhí  quǎn  fèi  yáo ， fèi  fēi  qí  zhǔ ；</rt></ruby><br>
<ruby><rb> 鳩居鵲巢，安享其成。 </rb> <rt>jiū  jū  què  cháo ， ān  xiǎng  qí  chéng 。</rt></ruby><br>
<ruby><rb> 緣木求魚，極言難得； </rb> <rt>yuán  mù  qiú  yú ， jí  yán  nán  dé ；</rt></ruby><br>
<ruby><rb> 按圖索驥，甚言失真。 </rb> <rt>àn  tú  suǒ  jì ， shén  yán  shī  zhēn 。</rt></ruby><br>
<ruby><rb> 惡人借勢，曰如虎負嵎； </rb> <rt>è  rén  jiè  shì ， yuē  rú  hǔ  fù  yú ；</rt></ruby><br>
<ruby><rb> 窮人無歸，曰如魚失水。 </rb> <rt>qióng  rén  wú  guī ， yuē  rú  yú  shī  shuǐ 。</rt></ruby><br>
<ruby><rb> 九尾狐，譏陳彭年素性諂而又奸； </rb> <rt>jiǔ  wěi  hú ， jī  chén  péng  nián  sù  xìng  chǎn  ér  yòu  jiān ；</rt></ruby><br>
<ruby><rb> 獨眼龍，誇李克用一目眇而有勇。 </rb> <rt>dú  yǎn  lóng ， kuā  lǐ  kè  yòng  yī  mù  miǎo  ér  yǒu  yǒng 。</rt></ruby><br></p>

<p>
<ruby><rb> 指鹿爲馬，秦趙高之欺主； </rb> <rt>zhǐ  lù  wèi  mǎ ， qín  zhào  gāo  zhī  qī  zhǔ ；</rt></ruby><br>
<ruby><rb> 叱石成羊，黃初平之得仙。 </rb> <rt>chì  shí  chéng  yáng ， huáng  chū  píng  zhī  dé  xiān 。</rt></ruby><br>
<ruby><rb> 卞莊勇能擒兩虎，高駢一矢貫雙鵰。 </rb> <rt>biàn  zhuāng  yǒng  néng  qín  liǎng  hǔ ， gāo  pián  yī  shǐ  guàn  shuāng  diāo 。</rt></ruby><br>
<ruby><rb> 司馬懿畏蜀如虎，諸葛亮輔漢如龍。 </rb> <rt>sī  mǎ  yì  wèi  shǔ  rú  hǔ ， zhū  gé  liàng  fǔ  hàn  rú  lóng 。</rt></ruby><br>
<ruby><rb> 鷦鷯巢林，不過一枝； </rb> <rt>jiāo  liáo  cháo  lín ， bù  guò  yī  zhī ；</rt></ruby><br>
<ruby><rb> 鼴鼠飲河，不過滿腹。 </rb> <rt>yǎn  shǔ  yǐn  hé ， bù  guò  mǎn  fù 。</rt></ruby><br></p>

<p>
<ruby><rb> 人棄甚易，曰孤雛腐鼠； </rb> <rt>rén  qì  shén  yì ， yuē  gū  chú  fǔ  shǔ ；</rt></ruby><br>
<ruby><rb> 文名共抑，曰起鳳騰蛟。 </rb> <rt>wén  míng  gòng  yì ， yuē  qǐ  fèng  téng  jiāo 。</rt></ruby><br>
<ruby><rb> 爲公乎，爲私乎，惠帝問蝦蟆； </rb> <rt>wèi  gōng  hū ， wèi  sī  hū ， huì  dì  wèn  xiā  má ；</rt></ruby><br>
<ruby><rb> 欲左左，欲右右，湯德及禽獸。 </rb> <rt>yù  zuǒ  zuǒ ， yù  yòu  yòu ， tāng  dé  jí  qín  shòu 。</rt></ruby><br>
<ruby><rb> 魚遊於釜中，雖生不久； </rb> <rt>yú  yóu  yú  fǔ  zhōng ， suī  shēng  bù  jiǔ ；</rt></ruby><br>
<ruby><rb> 燕巢於幕上，棲身不安。 </rb> <rt>yàn  cháo  yú  mù  shàng ， qī  shēn  bù  ān 。</rt></ruby><br>
<ruby><rb> 妄自稱奇，謂之遼東豕； </rb> <rt>wàng  zì  chēng  qí ， wèi  zhī  liáo  dōng  shǐ ；</rt></ruby><br>
<ruby><rb> 其見甚小，譬如井底蛙。 </rb> <rt>qí  jiàn  shén  xiǎo ， pì  rú  jǐng  dǐ  wā 。</rt></ruby><br>
<ruby><rb> 父惡子賢，謂是犁牛之子； </rb> <rt>fù  è  zi  xián ， wèi  shì  lí  niú  zhī  zǐ ；</rt></ruby><br>
<ruby><rb> 父謙子拙，謂是豚犬之兒。 </rb> <rt>fù  qiān  zi  zhuō ， wèi  shì  tún  quǎn  zhī  ér 。</rt></ruby><br></p>

<p>
<ruby><rb> 出人羣而獨異，如鶴立雞羣； </rb> <rt>chū  rén  qún  ér  dú  yì ， rú  hè  lì  jī  qún ；</rt></ruby><br>
<ruby><rb> 非配偶以相從，如雉求牡匹。 </rb> <rt>fēi  pèi  ǒu  yǐ  xiāng  cóng ， rú  zhì  qiú  mǔ  pǐ 。</rt></ruby><br>
<ruby><rb> 天上石麟，誇小兒之邁衆； </rb> <rt>tiān  shàng  shí  lín ， kuā  xiǎo  ér  zhī  mài  zhòng ；</rt></ruby><br>
<ruby><rb> 人中騏驥，比君子之超凡。 </rb> <rt>rén  zhōng  qí  jì ， bǐ  jūn  zǐ  zhī  chāo  fán 。</rt></ruby><br>
<ruby><rb> 怡堂燕雀，不知後災； </rb> <rt>yí  táng  yàn  què ， bù  zhī  hòu  zāi ；</rt></ruby><br>
<ruby><rb> 翁裏醯雞，安有廣見。 </rb> <rt>wēng  lǐ  xī  jī ， ān  yǒu  guǎng  jiàn 。</rt></ruby><br>
<ruby><rb> 馬牛襟裾，罵人不識禮儀； </rb> <rt>mǎ  niú  jīn  jū ， mà  rén  bù  shí  lǐ  yí ；</rt></ruby><br>
<ruby><rb> 沐猴而冠，笑人見不恢宏。 </rb> <rt>mù  hóu  ér  guàn ， xiào  rén  jiàn  bù  huī  hóng 。</rt></ruby><br>
<ruby><rb> 羊質虎皮，譏其有文無實； </rb> <rt>yáng  zhì  hǔ  pí ， jī  qí  yǒu  wén  wú  shí ；</rt></ruby><br>
<ruby><rb> 守株待兔，言其守拙無能。 </rb> <rt>shǒu  zhū  dài  tù ， yán  qí  shǒu  zhuō  wú  néng 。</rt></ruby><br></p>

<p>
<ruby><rb> 惡人如虎生翼，勢必擇人而食； </rb> <rt>è  rén  rú  hǔ  shēng  yì ， shì  bì  zé  rén  ér  shí ；</rt></ruby><br>
<ruby><rb> 志士如鷹在籠，自是凌霄有志。 </rb> <rt>zhì  shì  rú  yīng  zài  lóng ， zì  shì  líng  xiāo  yǒu  zhì 。</rt></ruby><br>
<ruby><rb> 鮒魚困涸轍，難待西江水，比人之甚窘； </rb> <rt>fù  yú  kùn  hé  zhé ， nán  dài  xī  jiāng  shuǐ ， bǐ  rén  zhī  shén  jiǒng ；</rt></ruby><br>
<ruby><rb> 蛟龍得雲雨，終非池中物，比人大有爲。 </rb> <rt>jiāo  lóng  dé  yún  yǔ ， zhōng  fēi  chí  zhōng  wù ， bǐ  rén  dà  yǒu  wèi 。</rt></ruby><br>
<ruby><rb> 執牛耳，謂人主盟； </rb> <rt>zhí  niú  ěr ， wèi  rén  zhǔ  méng ；</rt></ruby><br>
<ruby><rb> 附驥尾，望人引帶。 </rb> <rt>fù  jì  wěi ， wàng  rén  yǐn  dài 。</rt></ruby><br>
<ruby><rb> 鴻雁哀鳴，比小民之失所； </rb> <rt>hóng  yàn  āi  míng ， bǐ  xiǎo  mín  zhī  shī  suǒ ；</rt></ruby><br>
<ruby><rb> 狡兔三窟，誚貪人之巧營。 </rb> <rt>jiǎo  tù  sān  kū ， qiào  tān  rén  zhī  qiǎo  yíng 。</rt></ruby><br>
<ruby><rb> 風馬牛勢不相及，常山蛇首尾相應。 </rb> <rt>fēng  mǎ  niú  shì  bù  xiāng  jí ， cháng  shān  shé  shǒu  wěi  xiāng  yīng 。</rt></ruby><br></p>

<p>
<ruby><rb> 百足之蟲，死而不僵，以其扶之者衆； </rb> <rt>bǎi  zú  zhī  chóng ， sǐ  ér  bù  jiāng ， yǐ  qí  fú  zhī  zhě  zhòng ；</rt></ruby><br>
<ruby><rb> 千歲之龜，死而留甲，因其卜之者靈。 </rb> <rt>qiān  suì  zhī  guī ， sǐ  ér  liú  jiǎ ， yīn  qí  bo  zhī  zhě  líng 。</rt></ruby><br>
<ruby><rb> 大丈夫寧爲雞口，毋爲牛後； </rb> <rt>dà  zhàng  fū  níng  wèi  jī  kǒu ， wú  wèi  niú  hòu ；</rt></ruby><br>
<ruby><rb> 士君子豈甘雌伏，定要雄飛。 </rb> <rt>shì  jūn  zǐ  qǐ  gān  cí  fú ， dìng  yào  xióng  fēi 。</rt></ruby><br>
<ruby><rb> 毋侷促如轅下駒，毋委靡如牛馬走。 </rb> <rt>wú  jú  cù  rú  yuán  xià  jū ， wú  wěi  mǐ  rú  niú  mǎ  zǒu 。</rt></ruby><br>
<ruby><rb> 猩猩能言，不離走獸； </rb> <rt>xīng  xīng  néng  yán ， bù  lí  zǒu  shòu ；</rt></ruby><br>
<ruby><rb> 鸚鵡能言，不離飛鳥。 </rb> <rt>yīng  wǔ  néng  yán ， bù  lí  fēi  niǎo 。</rt></ruby><br>
<ruby><rb> 人惟有禮，庶可免相鼠之刺； </rb> <rt>rén  wéi  yǒu  lǐ ， shù  kě  miǎn  xiāng  shǔ  zhī  cì ；</rt></ruby><br>
<ruby><rb> 若徒能言，夫何異禽獸之心。 </rb> <rt>ruò  tú  néng  yán ， fū  hé  yì  qín  shòu  zhī  xīn 。</rt></ruby><br></p>

</div>

                                
                                
  <div align="center">
  <script async="" src="https://pagead2.googlesyndication.com/pagead/js/adsbygoogle.js?client=ca-pub-5570642480990011" crossorigin="anonymous"></script>
  <!-- ディスプレイ-横向き01 -->
  <ins class="adsbygoogle" style="display:block" data-ad-client="ca-pub-5570642480990011" data-ad-slot="6240963070" data-ad-format="auto" data-full-width-responsive="true"></ins>
  <script>
       (adsbygoogle = window.adsbygoogle || []).push({});
  </script>
  </div>
  </section>
                            
    </div>
    <div class="search-results">
        <div class="has-results">
            
            <h1 class="search-results-title"><span class="search-results-count"></span> results matching "<span class="search-query"></span>"</h1>
            <ul class="search-results-list"></ul>
            
        </div>
        <div class="no-results">
            
            <h1 class="search-results-title">No results matching "<span class="search-query"></span>"</h1>
            
        </div>
    </div>
</div>

                        </div>
                    </div>
                
            </div>

            
                
                <a href="06.html" class="navigation navigation-prev " aria-label="Previous page: 06.釋道鬼神">
                    <i class="fa fa-angle-left"></i>
                </a>
                
                
                <a href="08.html" class="navigation navigation-next " aria-label="Next page: 08.花木">
                    <i class="fa fa-angle-right"></i>
                </a>
                
            
        
    </div>

    <script>
        var gitbook = gitbook || [];
        gitbook.push(function() {
            gitbook.page.hasChanged({"page":{"title":"07.鳥獸","level":"2.7","depth":1,"next":{"title":"08.花木","level":"2.8","depth":1,"path":"chapters/08.md","ref":"chapters/08.md","articles":[]},"previous":{"title":"06.釋道鬼神","level":"2.6","depth":1,"path":"chapters/06.md","ref":"chapters/06.md","articles":[]},"dir":"ltr"},"config":{"plugins":["donate","todo","disqus","meta","sitemap","ga"],"styles":{"website":"styles/website.css","pdf":"styles/pdf.css","epub":"styles/epub.css","mobi":"styles/mobi.css","ebook":"styles/ebook.css","print":"styles/print.css"},"pluginsConfig":{"disqus":{"useIdentifier":false,"shortName":"sanzijing-xfutian-com"},"meta":{"content":"","data":[{"name":"apple-mobile-web-app-capable","content":"yes","extra":"Any information"},{"name":"description","content":"整理幼学琼林拼音版，陪孩子壹起讀書。"},{"name":"keywords","content":"海外兒童,國學,啟蒙,拼音,誦讀,背誦,親子,pinyin,chinese"}],"name":""},"todo":{},"search":{},"lunr":{"maxIndexSize":1000000,"ignoreSpecialCharacters":false},"donate":{"alipay":"https://tblog.xfutian.com/images/AliPay.JPG","alipayText":"支付宝打赏","button":"赏","title":"","wechat":"https://tblog.xfutian.com/images/WeChartPay.JPG","wechatText":"微信打赏"},"fontsettings":{"theme":"white","family":"sans","size":2},"highlight":{},"sitemap":{"hostname":"https://mengxue.xfutian.com/youxueql04/"},"ga":{"configuration":"auto","token":"UA-39050834-2"},"sharing":{"facebook":true,"twitter":true,"google":false,"weibo":false,"instapaper":false,"vk":false,"all":["facebook","google","twitter","weibo","instapaper"]},"theme-default":{"styles":{"website":"styles/website.css","pdf":"styles/pdf.css","epub":"styles/epub.css","mobi":"styles/mobi.css","ebook":"styles/ebook.css","print":"styles/print.css"},"showLevel":false}},"theme":"default","pdf":{"pageNumbers":true,"fontSize":12,"fontFamily":"Arial","paperSize":"a4","chapterMark":"pagebreak","pageBreaksBefore":"/","margin":{"right":62,"left":62,"top":56,"bottom":56}},"structure":{"langs":"LANGS.md","readme":"README.md","glossary":"GLOSSARY.md","summary":"SUMMARY.md"},"variables":{},"title":"幼学琼林 一卷-拼音版 繁體","links":{"sidebar":{"我的博客":"https://tblog.xfutian.com/","拼音版书籍列表":"https://www.xfutian.com/","幼学琼林 四卷-拼音版 简体":"https://mengxue.xfutian.com/youxueql04j/"},"sharing":{"google":null,"facebook":null,"twitter":null,"weibo":null,"all":null}},"gitbook":"*","theme-default":{"showLevel":true}},"file":{"path":"chapters/07.md","mtime":"2020-02-19T04:26:35.319Z","type":"markdown"},"gitbook":{"version":"3.2.3","time":"2020-07-06T14:53:43.262Z"},"basePath":"..","book":{"language":""}});
        });
    </script>
</div>

        
    <script src="../gitbook/gitbook.js"></script>
    <script src="../gitbook/theme.js"></script>
    
        
        <script src="../gitbook/gitbook-plugin-donate/plugin.js"></script>
        
    
        
        <script src="https://cdnjs.cloudflare.com/ajax/libs/URI.js/1.16.1/URI.min.js"></script>
        
    
        
        <script src="../gitbook/gitbook-plugin-disqus/plugin.js"></script>
        
    
        
        <script src="../gitbook/gitbook-plugin-ga/plugin.js"></script>
        
    
        
        <script src="../gitbook/gitbook-plugin-search/search-engine.js"></script>
        
    
        
        <script src="../gitbook/gitbook-plugin-search/search.js"></script>
        
    
        
        <script src="../gitbook/gitbook-plugin-lunr/lunr.min.js"></script>
        
    
        
        <script src="../gitbook/gitbook-plugin-lunr/search-lunr.js"></script>
        
    
        
        <script src="../gitbook/gitbook-plugin-sharing/buttons.js"></script>
        
    
        
        <script src="../gitbook/gitbook-plugin-fontsettings/fontsettings.js"></script>
        
    

    


</body></html>